༄༅། །དམིགས་པ་བརྟག་པ།༄༅། །རྒྱ་གར་སྐད་དུ། ཨཱ་\footnote{«སྣར་»«པེ་»ཨ་}ལཾ་:བ་ན་\footnote{«སྣར་»«པེ་»པ་ཎ་}པ་རཱཀྵེ།\footnote{«སྣར་»«པེ་»རིཀྵ་ེ།} བོད་སྐད་དུ། དམིགས་པ་བརྟག་པ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །དབང་པོ་རྣམ་པར་རིག་པའི་རྒྱུ། །ཕྲ་རབ་རྡུལ་དག་ཡིན་མོད་ཀྱི། །དེར་མི་སྣང་ཕྱིར་དེའི་ཡུལ་ནི། །རྡུལ་ཕྲན་མ་ཡིན་དབང་པོ་བཞིན། །གང་ལྟར་སྣང་དེ་དེ་ལས་མིན། །རྫས་སུ་མེད་ཕྱིར་ཟླ་གཉིས་བཞིན། །དེ་ལྟར་ཕྱི་རོལ་གཉིས་ཀ་ཡང་། །བློ་ཡི་ཡུལ་དུ་མི་རུང་ངོ། །ཁ་ཅིག་འདུས་པའི་རྣམ་པ་དག །སྒྲུབ་པ་ཡིན་པར་འདོད་པར་བྱེད། །རྡུལ་ཕྲན་རྣམ་པ་རྣམ་རིག་གི །དོན་མིན་སྲ་ཉིད་ལ་སོགས་བཞིན། །དེ་དག་ལྟར་ན་བུམ་པ་དང་། །ཁམ་ཕོར་སོགས་བློ་མཚུངས་པར་འགྱུར། །གལ་ཏེ་རྣམ་པའི་དབྱེ་བས་དབྱེ། །དེ་ནི་རྡུལ་ཕྲན་:རྫས་ཡོད་ལ།\footnote{«སྣར་»«པེ་»རྫས་ཡོད་པ།} །:མེད་དེ་\footnote{«སྣར་»«པེ་»དེ་མེད་}ཚད་དབྱེ་མེད་ཕྱིར་རོ། །དེ་ཕྱིར་དེ་རྫས་མེད་ལ་ཡོད། །རྡུལ་ཕྲན་ཡོངས་སུ་:བསལ་ན་\footnote{«སྣར་»«པེ་»གསལ་བ་}ནི། །དེར་སྣང་ཤེས་པ་:ཉམས་འགྱུར་ཞིང་།\footnote{«སྣར་»«པེ་»ཉམས་པར་འགྱུར།} །ནང་གི་ཤེས་བྱའི་ངོ་བོ་ནི། །ཕྱི་རོལ་ལྟར་སྣང་གང་ཡིན་དེར།\footnote{«སྣར་»«པེ་»དེ།} །དོན་ཡིན་རྣམ་ཤེས་ངོ་བོའི་ཕྱིར། །དེའི་རྐྱེན་ཉིད་ཀྱང་ཡིན་\footnote{«སྣར་»ཡིན་པའི་}ཕྱིར་རོ། །གཅིག་ཆའང་མི་འཁྲུལ་ཕྱིར་ན་རྐྱེན། །ནུས་པ་འཇོག་ཕྱིར་:རིམ་གྱིས་\footnote{«སྣར་»«པེ་»རིམ་གྱི་}ཡིན། །ལྷན་ཅིག་བྱེད་དབང་ནུས་པ་ཡི།\footnote{«སྣར་»«པེ་»ཡིན།} །ངོ་བོ་གང་ཡིན་དབང་པོའང་ཡིན། །དེའང་རྣམ་རིག་ལ་མི་འགལ། །དེ་ལྟར་ཡུལ་གྱི་ངོ་བོ་དང་། །ནུས་པ་ཕན་ཚུན་རྒྱུ་ཅན་དང་། །ཐོགས་\footnote{«སྣར་»«པེ་»ཐོག་མ་}མེད་:དུས་ནས་\footnote{«སྣར་»«པེ་»དུས་}འཇུག་པ་ཡིན། །དམིགས་པ་:བརྟགས་པ་\footnote{«སྣར་»«པེ་»བརྟག་པའི་ཚིག་ལེའུར་བྱས་པ་}སློབ་དཔོན་ཕྱོགས་ཀྱི་གླང་པོས་མཛད་པ་རྫོགས་སོ། ། 