\setcounter{footnote}{0} 
\chapter{༄༅། །རྡོ་རྗེ་ཕག་མོའི་སྒྲུབ་པའི་ཐབས།}༄༅༅། །རྒྱ་གར་སྐད་དུ། བཛྲ་:བཱ་རཱ་ཧཱི་\footnote{པཱ་ར་ཧི་  སྣར་ཐང་།  པེ་ཅིན། }སཱ་དྷ་ནཾ། བོད་སྐད་དུ། རྡོ་རྗེ་ཕག་མོའི་སྒྲུབ་པའི་ཐབས། དཔལ་རྡོ་རྗེ་ཕག་མོ་ལ་ཕྱག་འཚལ་ལོ། །དང་པོ་རྣལ་འབྱོར་པས་རང་གི་སྙིང་གར་ཨ་ལས་ཟླ་བའི་དཀྱིལ་འཁོར་དེའི་སྟེང་དུ་ཡི་གེ་:ཧྲཱིཿ་དེའི་\footnote{ཧྲི་དེའི་  སྣར་ཐང་། }འོད་ཀྱིས་ལུས་བདག་དང་གཞན་དང་ཞིང་སྦྱང་བར་བྱའོ། །དེ་ནས་འོད་ཟེར་:འཕྲོས་པས་\footnote{འཕྲོས་པར་  སྣར་ཐང་།  པེ་ཅིན། }རྡོ་རྗེ་ཕག་མོ་དང་། །སངས་རྒྱས་དང་བྱང་ཆུབ་སེམས་དཔའ་རྣམས་སྤྱན་དྲང་བར་བྱའོ། །དེ་ནས་ཕྱག་བྱས་ཏེ། ནང་གི་མཆོད་པ་དང་། གསང་བའི་མཆོད་པ་དང་། ཕྱིའི་:མཆོད་པའོ།\footnote{མཆོད་པ་དང་།  སྣར་ཐང་།  པེ་ཅིན། } །དེ་དག་གི་སྤྱན་སྔར་སྡིག་པ་བཤགས་པ་དང་། རྗེས་སུ་ཡི་རང་བ་དང་། གསོལ་བ་གདབ་པ་དང་། དགེ་བའི་རྩ་བ་བསྔོ་བར་བྱ་སྟེ། དེ་ནས་སྐྱབས་སུ་འགྲོ་བ་བྱའོ། །དེ་ནས་བྱམས་པ་དང་། སྙིང་རྗེ་དང་། དགའ་བ་དང་། བཏང་སྙོམས་བསྒོམས་ལ་བྱང་ཆུབ་ཏུ་སེམས་བསྐྱེད་པར་བྱའོ། །དེ་ནས་ཨོཾ་སྭ་བྷཱ་བ་ཤུདྡྷཿ་སརྦྦ་དྷརྨྨཱཿ་སྭ་:བྷ་བ་ཤུདྡྷོ྅ཧཾ།\footnote{བྷ་བ་ཤུདདྷོ་ཧཾཿ  སྣར་ཐང་། བྷ་བ་ཤུདྡྷོ་ཧཾ།  པེ་ཅིན། } ཞེས་བརྗོད་ལ། རང་གི་ལུས་དང་། ཟླ་བ་དང་། ཡི་གེ་དང་། ཐིག་ལེ་ཡང་མི་སྣང་བར་བྱས་ནས་སྟོང་པ་ཉིད་དུ་བསྒོམས་ལ། ཨོཾ་ཤཱུནྱ་ཏཱ་ཛྙཱ་ན་བཛྲ་སྭ་:བྷ་བ་ཨཱཏྨཀོ྅\footnote{བྷ་བ་  སྣར་ཐང་།  པེ་ཅིན། }ཧཾ་ཞེས་བྱ་བས་བརྟན་པར་བྱའོ། །དེ་ནས་པཾ་ལས་པདྨ་འདབ་མ་བརྒྱད་པ། དེའི་སྟེང་དུ་ཨ་ལས་ཟླ་བའི་དཀྱིལ་འཁོར། །དེའི་སྟེང་དུ་ཧྲཱིཿ་དམར་པོ་ལས་རྡོ་རྗེ་རྩེ་ལྔ་པ་དམར་པོ་དང་། ལྟེ་བ་ལ་ཉི་མ་ལ་གནས་པའི་ཧྲཱིཿ་དམར་པོ། དེའི་འོད་ཟེར་གྱིས་འགྲོ་བ་སྦྱངས་\footnote{སྤངས་  སྣར་ཐང་། }ཏེ། སླར་འདུས་པ་དང་། དེ་དག་ཐམས་ཅད་ཡོངས་སུ་གྱུར་པ་ལས། རྡོ་རྗེ་ཕག་མོ་ཞལ་གཅིག་པ་སྤྱན་གསུམ་པ། སྐུ་མདོག་དམར་བ་ཞལ་མཆེ་བ་:གཙིགས་པ་\footnote{གཙིགས་  སྣར་ཐང་། }སྐྲ་གྲོལ་བ། ཕྱག་གཉིས་པ། གཅེར་བུ་དུམ་བུའི་སྐེ་རགས་ཀྱིས་བརྒྱན་པ། ཕྱག་གཡས་ན་གདུག་པ་རྣམས་ལ་སྡིགས་མཛུབ་མཛད་པའི་རྡོ་རྗེ་བསྣམས་པ། :གཡོན་ན་\footnote{གཡོན་  སྣར་ཐང་།  པེ་ཅིན། }ཁྲག་གིས་བཀང་བའི་ཐོད་པ་དང་ཁ་ཊཱཾ་ག་བསྣམས་པ་བསྐལ་བའི་མེ་ལྟ་བུའི་:གཟི་བརྗིད་དང་\footnote{གཟི་བརྗིད་  སྣར་ཐང་།  པེ་ཅིན། }ལྡན་པ།\footnote{པ་དང་།  སྣར་ཐང་།  པེ་ཅིན། } བདེ་བ་ཆེན་པོ་དང་ཐུགས་རྗེ་ཆེན་པོའི་རང་བཞིན་ཅན་ནོ། །ཉི་མ་ལ་:གནས་པའི་ཧྲཱིཿ་\footnote{གནས་པའི་  སྣར་ཐང་། }ས་སྙིང་ག་\footnote{གའི་  སྣར་ཐང་།  པེ་ཅིན། }བྱིན་གྱིས་བརླབ་\footnote{བརླབས་  སྣར་ཐང་།  པེ་ཅིན། }པའོ། །མགོ་བོར་ཨོཾ་དཀར་པོ། མགྲིན་པར་ཨཱཿ་དམར་པོ། །སྙིང་གར་ཧཱུཾ་ནག་པོ་བསམ་པར་བྱའོ། །དེ་ནས་ཡི་གེ་བཞི་ལས་འོད་ཟེར་འཕྲོས་པས་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱི་སྐུ་དང་། གསུང་དང་། ཐུགས་དང་། ཡེ་ཤེས་སེམས་དཔའ་བསྐུལ་\footnote{སྐུལ་  སྣར་ཐང་།  པེ་ཅིན། }ཏེ་སྤྱན་དྲངས་ལ་ཡི་གེ་སོ་སོ་ལ་ཐིམ་པར་བསམ་མོ། །དེའི་རྗེས་ལ་ཨོཾ་ཨཱཿ་ཧཱུྃཧྲཱིཿ་\footnote{ཧྲི་  སྣར་ཐང་། ཧྲིཾ་  པེ་ཅིན། }ཧཱུྃསརྦྦ་ཡོ་གི་ནཱི་ཀཱ་ཡ་བཱ་ཀ་ཙིཏྟ་བཛྲ་སྭ་:བྷཱ་བ་ཨཱཏྨཀོ྅\footnote{བྷཱ་བ་  སྣར་ཐང་།  པེ་ཅིན། }ཧཾ། ཞེས་པ་དང་། ཨོཾ་བཛྲ་ཤུདྡྷཿ་སརྦ་དྷརྨ་\footnote{དྷརྨཱ་  སྣར་ཐང་།  པེ་ཅིན། }:བཛྲ་ཤུདྡྷོ྅\footnote{བཛྲ་  སྣར་ཐང་།  པེ་ཅིན། }ཧཾ། ཞེས་པས་ང་རྒྱལ་བརྟན་པར་བྱའོ། །དེ་ནས་ལྟེ་བར་ཨོཾ་བཾ་རྡོ་རྗེ་ཕག་མོ། སྙིང་གར་ཧཾ་ཡོཾ་\footnote{ཡོ་  སྣར་ཐང་།  པེ་ཅིན། }ཡ་མི་ནི། ཁར་ཨོཾ་ཧྲེཾ་མོཾ་\footnote{མོ་  སྣར་ཐང་།  པེ་ཅིན། }རྨོངས་བྱེད་མའོ། །མགོ་བོར་ཨོཾ་ཧྲེཾ་ཧྲིཾ་སྐྱོང་བྱེད་མའོ། །སྤྱི་གཙུག་ཏུ་ཨོཾ་ཧཱུཾ་ཧཱུཾ་སྐྲག་བྱེད་མའོ། །ཡན་ལག་ཐམས་ཅད་ལ་ཕཊ་ཕཊ་ཙཎྜི་ཀའོ། །དེ་ནས་ཡེ་ཤེས་སེམས་དཔའ་སྤྱན་དྲང་བའི་ཕྱིར། སྙིང་གའི་ཧྲཱིཿ་ལས་འོད་འཕྲོས་པས་རྡོ་རྗེ་ཕག་མོ་སྤྱན་དྲངས་ཏེ། སྙིང་པོའི་ཕྱག་རྒྱ་བསྟན་ལ་ཛཿ་ཧཱུཾ་བཾ་ཧོཿ་ཞེས་བརྗོད་པས་གཉིས་སུ་མེད་པར་བྱ་སྟེ། ཨོཾ་ཡོ་ག་ཤུདྡྷ་སརྦྦ་དྡྷརྨྨ་\footnote{དྷརྨ་  སྣར་ཐང་།  པེ་ཅིན། }ཡོ་ག་ཤུདྡྷཽ྅ཧཾ། ཞེས་པས་ང་རྒྱལ་བརྟན་པར་བྱའོ། །དེ་ནས་:ཧྲཱིཿ་འི་\footnote{ཧྲིཿ་  སྣར་ཐང་། ཧྲཱིཿ་  པེ་ཅིན། }འོད་ཀྱིས་རྒྱལ་བ་རིགས་ལྔ་སྤྱན་དྲངས་ཏེ། :མཆོད་པ་བྱས་ཏེ།\footnote{མཆོད་པ་སྟེ།  སྣར་ཐང་།  པེ་ཅིན། } བྱང་ཆུབ་རྡོ་རྗེ་སངས་རྒྱས་ལ། །ཇི་ལྟར་མཆོད་ཅིང་གསོལ་བ་ལྟར། །བདག་ལ་བསྲུང་བའི་དོན་གྱི་ཕྱིར། །ནམ་མཁའི་རྡོ་རྗེ་དེང་བདག་སྩོལ།\footnote{གསོལ།  སྣར་ཐང་།  པེ་ཅིན། } །ཞེས་གསོལ་བ་བཏབ་པས་རིགས་ལྔའི་ཐུགས་ཀ་ནས་:མཁའ་འགྲོ་མ་ལྔ་\footnote{མཁའ་འགྲོ་མ་  སྣར་ཐང་། }ཕྱག་ན་བུམ་པ་ཐོགས་པ་བྱུང་ནས། རྡོ་རྗེ་ཆེན་པོའི་དབང་བསྐུར་བ། །ཁམས་གསུམ་ཀུན་གྱིས་ཕྱག་བྱས་ཤིང་། །:གསང་བ་\footnote{གསང་  སྣར་ཐང་། }གསུམ་གྱི་གནས་ལས་བྱུང་། །སངས་རྒྱས་ཀུན་གྱིས་སྦྱིན་པར་བྱ། ཞེས་པ་དང་། ཇི་ལྟར་བལྟམས་པ་ཞེས་པས་:སྔགས་ཀྱི་\footnote{སྔགས་ཀྱིས་  སྣར་ཐང་།  པེ་ཅིན། }དབང་བསྐུར་ལ། མི་བསྐྱོད་པས་དབུ་བརྒྱན་པར་བསམ་མོ། །དེ་ནས་བདུད་རྩི་མྱང་བ་དང་། མཆོད་པ་དང་། བསྟོད་པ་བྱའོ། །དེ་ནས་རྣལ་འབྱོར་བཞིའི་རིམ་པས་ཅི་ནུས་སུ་བསྒོམ་པར་བྱའོ། །སྐྱོ་བར་གྱུར་ན་སྙིང་པོ་དང་ཉེ་བའི་སྙིང་པོ་བཟླས་པར་བྱའོ། །ཐུན་བར་པ་རྣམས་ལ་སྐད་ཅིག་མས་ལྷར་བསམ། དབང་དང་བཟླས་པའི་བར་དུ་བྱའོ། །ཐུན་ཐ་མ་ལ་ཡེ་ཤེས་སེམས་དཔའ་གཤེགས་པ་དང་། ཡི་གེ་བརྒྱ་པ་དང་སྨོན་ལམ་གདབ་པ་ལ་སོགས་པ་བྱའོ། །རྡོ་རྗེ་ཕག་མོའི་སྒྲུབ་པའི་ཐབས་པཎྜིཏ་ཆེན་པོ་དཔལ་མར་མེ་མཛད་ཡེ་ཤེས་ཀྱིས་མཛད་པ་རྫོགས་སོ། ། \footnote{། ། འགྲོ་ཀུན་སངས་རྒྱས་ཐོབ་པར་ཤོག །འགྲོ་ལ་ཕན་གྱུར་ཅིག །བཀྲ་ཤིས། །  སྣར་ཐང་། ། ། འགྲོ་ཀུན་སངས་རྒྱས་ཐོབ་པར་ཤོག ། །འགྲོ་ལ་ཕན་གྱུར་ཅིག ། །དགེའོ། །བཀྲ་ཤིས།། །།  པེ་ཅིན། }