\chapter{༄༅། །འཇམ་པའི་དབྱངས་དཔའ་བོ་གཅིག་ཏུ་གྲུབ་པའི་སྒྲུབ་ཐབས།}༄༅༅། །རྒྱ་གར་སྐད་དུ། སིད་དྷཻ་\footnote{«པེ་»དྷི་}ཀ་བཱི་\footnote{«པེ་»བི་}ར་:མཉྫུ་གྷོ་ཥ་སཱ་དྷ་\footnote{«སྣར་»མཉྫུ་ཤྲཱིཿསཱ་དྷ་ནཾ་«པེ་»མཉྫུ་ཤྲཱི་སཱ་དྷ་ན་}ནཾ། བོད་སྐད་དུ། འཇམ་པའི་དབྱངས་དཔའ་བོ་གཅིག་ཏུ་གྲུབ་པའི་སྒྲུབ་\footnote{«སྣར་»སྒྲུབ་པའི་}ཐབས། འཇམ་པའི་དབྱངས་དཔའ་བོ་གཅིག་ཏུ་གྲུབ་པ་ལ་ཕྱག་འཚལ་ལོ། །དེ་ལ་:དང་པོར་\footnote{«པེ་»དང་པོ་}སྔགས་པས་གདོང་བཀྲུ་བ་ལ་སོགས་པ་བྱ་སྟེ་ཡིད་དང་མཐུན་པའི་བསམ་གཏན་གྱི་གནས་གཙང་ཞིང་། མེ་ཏོག་དྲི་ཞིམ་པོས་གཅལ་དུ་བཀྲམ་པར། སྟན་གཙང་ལ་:བདེ་བར་སྐྱིལ་\footnote{«པེ་»བདེ་བརདཀྱིལ་}མོ་ཀྲུང་\footnote{«པེ་»དཀྲུང་}གིས་འདུག་སྟེ། འབྱུང་པོ་ཐམས་ཅད་པའི་གཏོར་མའི་སྔགས་ཀྱིས་གཏོར་མ་བྱིན་གྱིས་བརླབས་ལ། ཨོཾ་:ཨཱཿ་བིགྷྣཱནྟ་ཀྲྀཏ་\footnote{«སྣར་»ཨ་བི་གྷྣཱཾ་ཏ་ཀྲྀཏ་«པེ་»ཨ་བིགྷ་ནཱན་ཏ་ཀྲིད་}ཧཱུཾ་ཕཊ་ཅེས་བྱ་བའི་སྔགས་ལན་བཅུའི་བར་དུ་བརྗོད་དེ་ཕྱོགས་བཅུ་ན་གནས་པའི་བགེགས་ཐམས་ཅད་བསྐྲད་པར་བྱའོ། །དེ་ནས་རང་གི་སྙིང་གར་ཨ་ཆོས་ཐམས་ཅད་ཆོས་ཀྱི་དབྱིངས་ཀྱི་རང་བཞིན་སྐྱེ་བ་:མེད་པར་\footnote{«སྣར་»«པེ་»མེད་པ་}སྟོན་པར་བྱེད་པ། སྟོན་ཀའི་ཟླ་བ་ལྟར་དཀར་བ། འོད་ཟེར་དཀར་པོ་:འཕྲོས་པས་\footnote{«སྣར་»«པེ་»འཕྲོ་བས་}རང་གི་ལུས་གསལ་བར་བྱེད་པ་ཤིན་ཏུ་ཕྲ་བ་བསམས་ལ། དེ་ཡོངས་སུ་གྱུར་པས་འོད་ཟེར་དཀར་པོའི་ཐིག་ལེ་ཤེལ་སྒོང་དག་པ་ལྟ་བུ། དེ་རིམ་གྱིས་འཕེལ་བར་གྱུར་པས་ཟླ་བའི་དཀྱིལ་འཁོར་གྱི་གཟུགས་སུ་བསམ་ཞིང་། དེའི་སྟེང་དུ་ཡི་གེ་དྷཱིཿ་\footnote{«སྣར་»«པེ་»དྷི་་}དེའི་འོད་ཟེར་གྱི་ཚོགས་འཕྲོ་བ་རིན་པོ་ཆེའི་སྒྲོན་མ་ལྟར་དཀར་བ་རྣམ་པར་བསམ་མོ། །དེ་ནས་ཡི་གེ་དྷཱིཿ་\footnote{«པེ་»དྷི་་}དེའི་འོད་ཟེར་ཤིན་ཏུ་དཀར་བའི་:ཚོགས་ཀྱིས་\footnote{«པེ་»ཚོགས་ཀྱི་}འཇིག་རྟེན་གྱི་ཁམས་ཐམས་ཅད་གསལ་བར་བྱས་པ་སྔོན་དུ་འགྲོ་བས་འཕགས་པ་འཇམ་དཔལ་ལ་སོགས་པ་སངས་རྒྱས་དང་བྱང་ཆུབ་སེམས་དཔའ་དང་། བླ་མ་རྣམས་བསྐུལ་ཏེ་སྤྱན་དྲངས་ལ་མདུན་གྱི་ནམ་མཁའི་ཕྱོགས་ལ་རྣམ་པར་བསམས་ལ་ཕྱག་བྱའོ། །དེའི་འོག་ཏུ་:ཡིད་ཀྱིས་\footnote{«སྣར་»«པེ་»ཡིད་ཀྱི་}རང་བཞིན་གྱི་མཆོད་པས་མཆོད་པར་བྱ་བ་ཡིན་ལ། དེ་ལ་མཆོད་པའི་ཆོ་གའི་རིམ་པ་ནི་འདི་ཡིན་ཏེ། ཨོཾ་བཛྲ་པུཥྤེ་ཧཱུཾ་ཞེས་བྱ་བའི་སྔགས་བརྗོད་ལ། ཡི་གེ་དྷཱིཿ་\footnote{«སྣར་»དྷིཿ་«པེ་»དྷི་}ལས་བྱུང་བའི་མེ་ཏོག་གི་མཆོད་པའི་ཚོགས་ཀྱིས་མཆོད་པར་བྱའོ། །དེ་ནས་ཨོཾ་བཛྲ་དྷཱུ་\footnote{«སྣར་»དྷཱུཾ་«པེ་»དྷུ་}པེ་ཧཱུཾ་ཞེས་བྱ་བའི་སྔགས་བརྗོད་ལ། ཡི་གེ་:དྷཱིཿ་དེ་ཉིད་\footnote{«པེ་»དྷི་དེ་ཉིད་ལས་}ལས་ཡང་དག་པར་སྤྲོས་པའི་བདུག་པའི་མཆོད་པའི་ཚོགས་ཀྱིས་མཆོད་པར་བྱའོ། །དེའི་འོག་ཏུ་ཨོཾ་བཛྲ་དཱི་པེ་ཧཱུཾ་ཞེས་བྱ་བའི་སྔགས་བརྗོད་ལ། ཡི་གེ་:དྷཱིཿ་དེ་\footnote{«པེ་»དྷི་དེ་}ཉིད་ལས་རིན་པོ་ཆེའི་སྒྲོན་མ་སྤྲོས་ལ་མཆོད་པར་བྱའོ། །དེ་ནས་ཨོཾ་བཛྲ་གནྡྷེ་ཧཱུཾ་ཞེས་བྱ་བའི་སྔགས་བརྗོད་ལ། ཡི་གེ་དྷིཿ་\footnote{«པེ་»དྷི་}དེ་ཉིད་ལས་བྱུང་བའི་དྲིའི་མཆོད་པའི་སྤྲིན་ཡང་དག་པར་སྤྲོས་པས་མཆོད་པར་བྱའོ། །དེ་ནས་ཨོཾ་བཛྲ་ནཻ་བི་དྱེ་\footnote{«སྣར་»དྱཻ་«པེ་»ཏྱེ་}ཧཱུཾ་ཞེས་བྱ་བའི་སྔགས་བརྗོད་པས།\footnote{«པེ་»ལ།} ཡི་གེ་:དྷཱིཿ་དེ་\footnote{«པེ་»དྷི་དེ་}ཉིད་ལས་རིན་པོ་ཆེ་སྣ་ཚོགས་ཀྱི་སྣོད་དུ་བཅུག་པའི་ཞལ་ཟས་རོ་མཆོག་དང་:ལྡན་པའི་མཆོད་པའི་\footnote{«པེ་»ལྡན་པའི་}སྤྲིན་རྣམ་པ་སྣ་ཚོགས་ཡང་དག་པར་སྤྲོས་པས་མཆོད་པར་བྱའོ། །དེ་ནས་ཨོཾ་སརྦ་\footnote{«པེ་»བཛྲ་}བི་ཤིཥྚ་\footnote{«པེ་»ཤིཤྛ་}པཱུ་ཛ་མེ་གྷ་པྲ་ས་ར་ས་མུ་:དྲ་ཨཱཿ་\footnote{«པེ་»ཏྲ་ཨ་་}ཧཱུཾ་ཞེས་བྱ་བའི་སྔགས་བརྗོད་ལ། དེ་ཉིད་ལས་རིན་པོ་ཆེ་སྣ་ཚོགས་ཀྱི་གདུགས་དང་། རྒྱལ་མཚན་དང་། དྲིལ་བུ་དང་། བ་དན་དང་། བླ་རེ་ལ་སོགས་པ་དང་། འཁོར་ལོས་:སྒྱུར་བའི་\footnote{«པེ་»བསྒྱུར་བའི་}རིན་པོ་ཆེ་སྣ་བདུན་གྱིས་མཆོད་པར་བྱའོ། །དེ་ལྟར་མཆོད་པ་བྱས་ནས་དེ་དག་གི་སྤྱན་སྔར་སྡིག་པ་བཤགས་པ་དང་། :བསོད་ནམས་ལ་\footnote{«སྣར་»«པེ་»བསོད་ནམས་ཀྱི་}རྗེས་སུ་ཡི་རང་བ་དང་གསོལ་བ་གདབ་པ་དང་། བསྐུལ་བ་དང་། བསོད་ནམས་ཡོངས་སུ་བསྔོ་བ་དང་། གསུམ་ལ་སྐྱབས་སུ་འགྲོ་བ་བྱས་ལ། བྱམས་པ་དང་། སྙིང་རྗེ་དང་། དགའ་བ་དང་། བཏང་སྙོམས་ཏེ་ཚངས་པའི་གནས་བཞི་བསྒོམས་\footnote{«སྣར་»སྒོམས་}ནས་བྱང་ཆུབ་ཀྱི་སེམས་བརྟན་པར་བྱའོ། །དེ་ནས་ཨོཾ་སྭ་:བྷཱ་བ་བི་ཤུདྡྷཿ་སརྦ་དྷརྨཱཿ་སྭ་བྷཱ་ཝ་བི་ཤུདྡྷོ྅\footnote{«སྣར་»བྷཱ་བི་ཤུ་དདྷཿསརྦ་དྷརྨཱཿསྭ་བྷཱ་བ་ཤུདྡྷོ་«པེ་»བྷ་བ་ཤུདྷཿསརྦ་དྷརྨྨཱ་སྭཱ་བྷཱ་བ་ཤུདྡྷོ་}ཧཾ་ཞེས་བྱ་བའི་སྔགས་ལན་བདུན་བརྗོད་ལ། འགྲོ་བ་ཐམས་ཅད་སྒྱུ་མ་དང་། རྨི་ལམ་དང་:སྨིག་རྒྱུ་\footnote{«པེ་»མིག་སྒྱུ་}ལྟ་བུར་སྟོང་པ་ཉིད་ཀྱི་རང་བཞིན་དུ་དམིགས་པར་བྱའོ། །དེ་ནས་རང་གི་སྙིང་གར་ཆུད་པའི་ཡི་གེ་དྷཱིཿ་\footnote{«པེ་»དྷི་་}དེའི་འོད་ཟེར་གྱི་ཚོགས་སྤྲོས་པས་རང་གི་ལུས་སྟོང་པར་བལྟ་ཞིང་། དེ་ནས་བདག་ཉིད་འཇམ་དཔལ་ཡེ་ཤེས་ཀྱི་སྐུའི་བདག་ཉིད་ཅན་ཡི་གེ་དྷཱིཿ་\footnote{«པེ་»དྷི་་}ཙམ་དུ་གནས་པར་བྱའོ། །ཕྱིས་ཡི་གེ་དྷཱེཿ་\footnote{«པེ་»དྷི་}དེ་ཡོངས་སུ་གྱུར་པའི་ཨུཏྤལ་སྔོན་པོ་:བསྒོམས་པ་\footnote{«པེ་»བསྒོམས་}ལ་དེའི་དབུས་:སུ་ཡང་\footnote{«པེ་»སུ་}ཡི་གེ་དྷཱིཿ་\footnote{«པེ་»དྷི་}གནས་པར་བསམ་མོ། །འོད་ཟེར་དེ་ཡིས་འགྲོ་བ་ཀུན། །ཀུན་ནས་ཡོངས་སུ་སྦྱངས་ནས་ནི། །རང་གི་འདོད་ལྷའི་གཟུགས་དག་ཏུ། །གྱུར་པ་ཨུཏྤལ་ལ་\footnote{«སྣར་»ལར་}བསྟིམ་མོ། །དེ་ནས་དེ་ཡོངས་སུ་གྱུར་པ་ལས་ཤེལ་སྒོང་དག་པ་དང་འདྲ་བ། དབུ་གཅིག་པ་དང་ཕྱག་གཉིས་པ། །ཟླ་བའི་གདན་བཞུགས་ཟླ་བ་འདྲའོ། །ཟུར་ཕུད་ལྔ་པོ་དག་གི་ཐོད། །ཞི་བ་རིན་ཆེན་ཅོད་པན་འཆང་། །རྒྱན་ཀུན་རྣམ་པར་འཛིན་འགྱུར་དང་། །གཡས་:ཀྱིས་མཆོག་\footnote{«སྣར་»ཀྱིས་མཆོད་«པེ་»ཀྱི་མཆོད་}སྦྱིན་གཡོན་:དག་གིས།\footnote{«པེ་»དག་གི།} །ཨུཏྤལ་སྔོན་པོ་འཛིན་འགྱུར་པ། །ཨུཏྤལའི་སྟེང་དུ་ཤེས་རབ་ཀྱི་ཕ་རོལ་ཏུ་ཕྱིན་པའི་གླེགས་བམ་ཡང་དག་པར་འཛིན་པའོ། །འཇམ་པའི་དབྱངས་སུ་བདག་ཉིད་བསྒོམས་ལ། རང་གི་ལུས་ལས་འོད་ཟེར་འཕྲོས་པས་ནམ་མཁའི་ཁམས་མ་:ལུས་པ་\footnote{«པེ་»ལུས་པར་}ཁྱབ་པར་བྱའོ། །དེའི་འོག་ཏུ་ཉིད་ཀྱི་ཐུགས་ཀའི་ཟླ་བའི་དཀྱིལ་འཁོར་ལ་ཡི་གེ་དྷཱིཿ་\footnote{«པེ་»དྷི་}དཀར་པོ་འབར་བའི་ཕྲེང་བ་:གཏམས་པར་བསམས་\footnote{«སྣར་»གཏིབས་པར་བསམ་«པེ་»གཏིབས་པ་བསམས་}ལ། དེ་ནས་རང་གི་སྙིང་ག་ལ་གནས་པའི་ཡི་གེ་དྷཱིཿ་\footnote{«པེ་»དྷི་}ལས་འོད་ཟེར་གྱི་ཚོགས་ཀྱི་སྤྲིན་ཀུན་ཏུ་སྤྲོས་པ་དེས། དམ་ཚིག་སེམས་དཔའ་དང་འདྲ་བའི་ཡེ་ཤེས་སེམས་དཔའ་བསྐུལ་ནས། སྤྱན་དྲངས་པ་མདུན་གྱི་ནམ་མཁའ་ལ་རྣམ་པར་བསམས་ལ། སྔ་མ་བཞིན་ཡང་དག་པར་མཆོད་དེ། ཛཿ་ཧཱུཾ་བཾ་ཧོཿ་ཞེས་བྱ་བའི་ཡི་གེ་:བཞིས་སྤྱན་\footnote{«སྣར་»«པེ་»བཞིས་}དྲངས་ནས། དམ་ཚིག་སེམས་དཔའ་བདག་ཉིད་ལ་དགུག་པ་དང་:། གཞུག་པ་དང་། \footnote{«སྣར་»།  }བཅིང་བ་དང་། དགྱེས་པ་བྱས་ལ། ཨོཾ་དྷརྨ་\footnote{«སྣར་»དྷརྨཱ་«པེ་»དྷརྨྨ་}དྷཱ་:ཏུ་བཱ་གཱི་\footnote{«པེ་»ཏུ་བ་གི་}ཤྭ་རི་\footnote{«པེ་»ར་}སྭ་བྷཱ་བ་:ཨཱཏྨ་ཀོ྅ཧཾ།\footnote{«ཅོ་»ཨཏྨ་ཀོཉཧཾ«པེ་»ཨཱད་མ་ཀོ་ཧཾ།} ཞེས་ང་རྒྱལ་བྱའོ། །དེའི་རྗེས་ལ་ཡི་གེ་དྷཱིཿ་\footnote{«པེ་»དྷིཿ་}ལས་འོད་ཟེར་སྤྲོ་བ་བྱས་ལ་དེ་བཞིན་གཤེགས་པ་མདུན་གྱི་ནམ་མཁའ་ལ་རྣམ་པར་བསམས་ལ། དབང་བསྐུར་བའི་ཚིགས་སུ་བཅད་པ་འདིས་དོན་དུ་:མཉེས་པར་\footnote{«པེ་»གཉེར་བར་}བྱ་སྟེ། བྱང་ཆུབ་རྡོ་རྗེ་སངས་རྒྱས་ལ། །ཇི་ལྟར་མཆོད་ཆེན་སྩོལ་\footnote{«སྣར་»«པེ་»གསོལ་}མཛད་པ། །བདག་ལའང་བསྲུང་བའི་དོན་གྱི་ཕྱིར། །:ནམ་མཁའི་\footnote{«སྣར་»ནམ་མཁའ་}རྡོ་རྗེ་དེང་\footnote{«སྣར་»དང་}བདག་སྩོལ།\footnote{«སྣར་»«པེ་»གསོལ།} །དེ་ནས་དེ་བཞིན་གཤེགས་པ་དེ་དག་གི་སྐུ་ལས་བྱུང་བའི་ལོ་ཙ་\footnote{«ཅོ་»ཙཱ་}ན་དང་། མཱ་མ་ཀཱི་དང་། གོས་དཀར་མོ་དང་། :ཏཱ་རས་\footnote{«སྣར་»«པེ་»ཏཱ་ར་}རིན་པོ་ཆེའི་བུམ་པ་ཡེ་ཤེས་ཀྱི་བདུད་རྩིས་བཀང་བ་ཕྱག་ན་བསྣམས་པས། རྡོ་རྗེ་ཆེན་པོའི་དབང་བསྐུར་བ། །ཁམས་གསུམ་པོ་ཡིས་ཕྱག་བྱས་པ། །གསང་བ་གསུམ་གྱི་གནས་ལས་བྱུང་། །སངས་རྒྱས་ཀུན་གྱིས་སྦྱིན་པར་བྱ། །ཞེས་བྱ་བ་འདོན་ཅིང་དབང་བསྐུར་བར་བསམ་མོ། །དབང་:བསྐུར་བ་\footnote{«སྣར་»བསྐུར་}རྫོགས་མ་ཐག་རིན་པོ་ཆེའི་ཅོད་པན་གྱི་སྟེང་དུ། དེ་བཞིན་གཤེགས་པ་མི་:བསྐྱོད་པ་\footnote{«པེ་»སྐྱོད་པ་}བསམས་ལ། ལུས་དང་ངག་དང་ཡིད་གསུམ་:བྱིན་གྱིས་\footnote{«པེ་»བྱིན་གྱི་}བརླབ་པའི་ཕྱིར། སྤྱི་བོ་ལ་:ཡི་གེ་\footnote{«སྣར་»ཡེ་ཤེག་}ཨོཾ་དཀར་པོ་ཟླ་བའི་དཀྱིལ་འཁོར་ལ་གནས་པ་དང་། ལྐོག་མར་ཡི་གེ་ཨཱཿ་\footnote{«པེ་»ཨ་}དམར་པོ་ཟླ་བའི་དཀྱིལ་འཁོར་ལ་གནས་པ་དང་། སྙིང་གར་ཡི་གེ་ཧཱུཾ་ནག་པོ་ཟླ་བའི་དཀྱིལ་འཁོར་ལ་གནས་པ་རྣམ་པར་བཀོད་པ་ལ། སྤྲོ་བ་དང་བསྡུ་\footnote{«པེ་»སྡུ་}བའི་སྦྱོར་བས་ཇི་སྲིད་མངོན་སུམ་དང་འདྲ་བར་སྣང་བ་དེ་སྲིད་དུ་བསྒོམ་པར་བྱ་ཞིང་། :བསྒོམས་པས་\footnote{«སྣར་»སྒོམ་པས་«པེ་»བསྒོམ་པས་}སྐྱོ་བར་གྱུར་ན་སྔགས་བཟླ་བར་བྱའོ། །སྔགས་ཇི་ཙམ་:འོས་བ་\footnote{«སྣར་»«པེ་»འདོད་བ་}བཟླས་པ་བྱས་ནས། ཆོ་ག་ཉམས་པ་བསྐང་བར་བྱ་བའི་ཕྱིར་རྡོ་རྗེ་སེམས་དཔའི་སྙིང་པོ་ཡི་གེ་བརྒྱ་པ་ཞེས་བྱ་བའི་སྔགས་བཟླས་ནས། ཡེ་ཤེས་སེམས་དཔའ་ཡང་དག་པར་མཆོད་དེ་བསོད་ནམས་སུ་བསྔོས་\footnote{«པེ་»སྔོས་}ལ་གཤེགས་སུ་གསོལ་ལོ། །དེ་ལ་ཡེ་ཤེས་སེམས་དཔའ་:གཤེགས་སུ་\footnote{«སྣར་»གཤེགས་}གསོལ་བའི་ཚིགས་སུ་བཅད་པ་ནི། ཨོཾ་:ཁྱོད་ཀྱིས་\footnote{«པེ་»ཁྱེད་ཀྱི་}སེམས་ཅན་དོན་\footnote{«སྣར་»དོན་དུ་}ཀུན་མཛད། །རྗེས་སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང་། །སླར་ཡང་:འབྱོན་པར་\footnote{«པེ་»བྱོན་པར་}མཛད་དུ་གསོལ། །མུཿ་ཞེས་བྱ་བ་འདི་ཡིན་ནོ། །དེ་ལ་རྡོ་རྗེ་སེམས་དཔའི་སྙིང་པོའི་ཡི་གེ་བརྒྱ་པའི་སྔགས་ནི། ཨོཾ་བཛྲ་སཏྭ་ས་མ་ཡ། མ་ནུ་པཱ་ལ་ཡ། བཛྲ་:སཏྭ་ཏྭེ་\footnote{«པེ་»སཏྭ་ཏེ་}ནོ་པ། ཏིཥྛ་དྲྀ་\footnote{«པེ་»ཏྲི་}ཌྷོ་མེ་བྷ་བ། སོུ་ཏོ་ཥྱོ་མེ་བྷ་:བ། ཨ་ནུ་རཀྟོ་མེ་བྷ་བ། སུ་པོ་ཥྱོ་\footnote{«པེ་»བྷཱ།སུ་པོཥྱོ་མེ་བྷཱ་བ། ཨ་ནུ་རཀ་ཏོ་}མེ་བྷ་\footnote{«པེ་»བྷཱ་}བ། སརྦ་སིདྡྷིམྨེ་\footnote{«པེ་»སིདྷི་མེ་}པྲ་ཡཙྪ། སརྦ་ཀརྨ་སུ་ཙ་མེ་ཙིཏྟཾ་ཤྲི་\footnote{«སྡེ་»ཤྲེ་}ཡཿ་ཀུ་རུ་ཧཱུཾ། ཧ་ཧ་ཧ་ཧ་ཧོཿ། བྷ་ག་བཱན་སརྦ་ཏ་ཐཱ་ག་ཏ་:བཛྲ་མཱ་\footnote{«པེ་»བཛྲ་མ་}:མེ་མུཉྩ་བཛྲཱི་བྷ་\footnote{«པེ་»མེ་མུཉྩཿབཛྲ་བྷཱ་}བ་མ་ཧཱ་ས་མ་ཡ་:སཏྭ་ཨཱཿ་ཞེས་\footnote{«སྣར་»སཏྭོ་ཨཱཿ་ཞེས་«པེ་»སཏྭ་ཨཿ་ཞེས་}བྱ་བ་འདི་ཡིན་ནོ། །དེ་ལ་བཟླས་པའི་སྔགས་ནི། :ཨོཾ་ཨཱཿ་དྷཱིཿ་\footnote{«སྣར་»ཨོཾ་ཨཱཿདྷི་«པེ་»ཨོཾ་ཨཿདྷི་}ཧཱུཾ་ཞེས་བྱ་བ་འདི་ཡིན་ནོ། །ཡང་\footnote{«པེ་»། །}ཨོཾ་བཛྲ་ཏཱིཀྵྞ་དུཿ་ཁཙྪེ་ད་པྲ་ཛྙཱ་ཛྙཱ་ན་མཱུརྟ་\footnote{«པེ་»མུ་དྷ་}ཡེ། ཛྙཱ་ན་ཀཱ་:ཡ་བཱ་གཱི་\footnote{«པེ་»ཡ་བ་གི་}ཤྭ་ར། ཨ་ར་པ་:ཙ་ནཱ་\footnote{«སྣར་»«པེ་»ཙ་ན་}ཡ་ཏེ་ན་མཿ་ཞེས་བྱ་བ་ནི་བཟླས་པའི་སྔགས་སོ། །
འཇམ་པའི་དབྱངས་དཔའ་བོ་གཅིག་ཏུ་གྲུབ་པ་:ཞེས་བྱ་བའི་\footnote{«སྣར་»ཞེས་པའི་}སྒྲུབ་ཐབས། :སློན་དཔོན་\footnote{«སྣར་»«པེ་»སློབ་དཔོན་}ཆེན་པོ་དཔལ་མར་མེ་མཛད་ཡེ་ཤེས་ཀྱིས་མཛད་པ་རྫོགས་སོ།། །།རྒྱ་གར་གྱི་མཁན་པོ་དཱི་པཾ་ཀར་\footnote{«པེ་»ཀ་རི་}ཤྲཱི་ཛྙཱ་ན་དང་། བོད་ཀྱི་ལོ་:ཙཱ་བ་\footnote{«སྣར་»«པེ་»ཙ་བ་}དགེ་བའི་བློ་གྲོས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ། ། 