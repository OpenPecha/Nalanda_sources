\setcounter{footnote}{0} 
\chapter{༄༅། །རྡོ་རྗེ་བདེ་རྒྱས་དབྱངས་ཅན་མའི་སྒྲུབ་ཐབས།}༄༅༅། །རྒྱ་གར་སྐད་དུ། བཛྲ་གཱི་ཏི་སུ་ཁ་ར་ད་སཱ་དྷ་ནཾ་ནཱ་མ། བོད་སྐད་དུ། རྡོ་རྗེ་བདེ་རྒྱས་དབྱངས་ཅན་མའི་སྒྲུབ་ཐབས་ཞེས་བྱ་བ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །ཤེས་རབ་ཕ་རོལ་ཕྱིན་པ་རྒྱལ་བ་:ཀུན་གྱི་\footnote{ཀུན་གྱིས་  སྣར་ཐང་། }ཡུམ། །དྲི་མ་མེད་པའི་གསུང་ཆེན་རྡོ་རྗེ་དབྱངས་ཅན་མ། །བཏུད་དེ་སངས་རྒྱས་བདེ་ཆེན་རབ་ཏུ་འཕེལ་བྱའི་ཕྱིར། །གསུང་གི་པདྨ་དྲི་མ་མེད་པའི་སྒྲུབ་ཐབས་བཤད། །ནགས་ཚལ་མི་མེད་\footnote{ཕྱེད་  སྣར་ཐང་།  པེ་ཅིན། }དབེན་པའི་གནས། །ཉམས་དགའ་བཀྲ་ཤིས་དང་བ་རུ། །འཇམ་པའི་སྟན་ལ་འདུག་ནས་ནི། །ཆུ་བུར་ལྟ་བུའི་ཚུལ་གྱིས་བསྒོམས།\footnote{བསྒོམ།  སྣར་ཐང་།  པེ་ཅིན། } །སེམས་ཅན་ཀུན་དོན་ལེགས་བྱས་ནས། །དམ་པའི་འཁོར་ལོ་བསྒོམ་པར་བྱ། །ཕྱག་འཚལ་བསྟོད་དང་བཤགས་པ་དང་། །རྗེས་སུ་ཡི་རང་བསྐུལ་གསོལ་གདབ། །བསྔོ་དང་སྨོན་ལམ་བཏབ་བྱས་ནས། །ཡིད་ཀྱིས་གཤེགས་གསོལ་ཚད་མེད་བཞི། །སྔོན་འགྲོ་སྟོང་པ་བསྒོམ་པར་བྱ། །:སྲུང་བའི་\footnote{བསྲུང་བའི་  སྣར་ཐང་།  པེ་ཅིན། }འཁོར་ལོ་འཇིགས་ཆེན་པོ། །མཚོན་ཆ་འཁྲུག་པ་ཤིན་ཏུ་བསྒོམ། །པདྨ་ཟླ་བའི་སྟེང་ཉིད་དུ། །བྱུ་རུ་བཅག་:འདྲའི་ངོ་\footnote{འདྲའི་དྷོ་  སྣར་ཐང་།  པེ་ཅིན། }དག་ལས། །ཆུ་སྐྱེས་འདབ་བརྒྱད་མཚན་མར་ལྡན། །འཕྲོས་ནས་བསྡུ་བ་བྱ་བ་ནི། །རིགས་ཀྱི་འཁོར་ལོ་མ་ལུས་པའོ། །ཨོཾ་བཛྲ་རཱ་ག་ར་ཏི་:ཨཱཏྨ་ཀོ྅\footnote{ཨཱཏྨ་  སྣར་ཐང་།  པེ་ཅིན། }ཧཾ། གྱུར་པས་པདྨ་རཱ་གའི་མདོག །ཞལ་གསུམ་གཡས་གཡོན་སྔོ་དང་དཀར། །ཕྱག་དྲུག་གྲི་གུག་པདྨ་དང་། །རལ་གྲི་ཐོད་པ་འཁོར་ལོ་དང་:། །ནོར་བུ་ཡིས་ནི་ཤིན་ཏུ་མཛེས། །དབུ་ལ་ཐོད་པ་ལྔས་བསྐོར་ཞིང་། །རློན་པ་བརྒྱ་ཕྱེད་ཕྲེང་བར་ལྡན། །རིན་ཆེན་ཀླུ་དང་རུས་པས་སྤྲས། །ཤིན་ཏུ་ཞི་ཞིང་སྒེག་པ་སྟེ། །སྟག་ལྤགས་བསྣམས་ནས་མེ་དཔུང་དཀྱིལ། །\footnote{། །  སྣར་ཐང་།  པེ་ཅིན། }གཡོན་བསྐུམ་གཡས་པ་བརྐྱང་བས་གནས། །ཨོཾ་དྷརྨ་དྷཱ་ཏུ་སྭ་བྷཱ་ཝ་:ཨཱཏྨ་ཀོ྅\footnote{ཨཱཏྨ་  སྣར་ཐང་།  པེ་ཅིན། }ཧཾ། ཧཱུྃ་ལས་ཐུགས་ཀྱི་རྡོ་རྗེ་སྟེ། །ཨཱཿ་ལས་གསུང་དང་ཨོཾ་ལས་སྐུ། །ཀྵིཾ་ལས་ས་སྙིང་རྡོ་རྗེ་མིག །ཛིཾ་\footnote{ཛཾ་  སྣར་ཐང་། }ལས་རྡོ་རྗེ་ཅན་རྣ་བར། །ཁཾ་ལས་ནམ་མཁའི་སྙིང་པོ་སྣར། །གཾ་ལས་འཇིག་རྟེན་དབང་ཕྱུག་ལྕེར། །ཀཾ་ལས་སྒྲིབ་པ་རྣམ་སེལ་ལུས། །སཾ་ལས་ཀུན་དུ་བཟང་པོ་ཡིད། །རིག་པའི་དབང་བསྐུར་གཤིན་རྗེ་གཤེད། །དགུག་གཞུག་བཅིང་དང་དབང་དུ་བྱ། །མཆོད་པ་བྷ་གའི་བྱང་ཆུབ་སེམས། །རྡོ་རྗེ་:གསུང་གི་\footnote{གསུང་ནི་  སྣར་ཐང་།  པེ་ཅིན། }ཡེ་ཤེས་ཆེ། །པདྨ་ཤེས་རབ་ཕ་རོལ་ཕྱིན། །འདོད་ཆགས་ཆེན་པོ་ཉིད་སྦྱོར་བ། །རྡོ་རྗེ་མཐར་མཛད་ཁྱོད་\footnote{ཁྱེད་  སྣར་ཐང་།  པེ་ཅིན། }ལ་བསྟོད། །
རྡོ་རྗེ་སྦུ་གུས་བདུད་རྩི་མྱང་། །ས་བོན་འཕྲོས་པས་འགྲོ་བ་སྦྱང་། །རྡོ་རྗེ་བཟླས་པ་བརྩམ་པར་བྱ། །ཡིད་གསལ་བ་ནི་མཆོག་ཏུ་གཅེས། །ཨོཾ་བཛྲ་རཱ་\footnote{ར་  སྣར་ཐང་།  པེ་ཅིན། }ག་ར་ཏི་ཧཱུྃ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། མ་ནིང་རྡོ་རྗེ་བཟླས་ནས་ཀྱང་། །སྙིང་པོ་ཅན་དངོས་བསྒོམ་པར་བྱ། །འདོད་ཆགས་ཆེན་པོ་སྦྱོར་བ་བཟློག་པའི་ཕྱིར། །བདེ་བ་སེམས་དྲན་སྒྲུབ་ཐབས་འདི་བརྩམས་པས། །གཟུང་དང་འཛིན་པའི་དྲི་མ་དག་ནས་ཀྱང་། །དགའ་བ་རྣམ་དག་སྨོན་ལམ་སྟོབས་འགྱུར་\footnote{གྱུར་  སྣར་ཐང་།  པེ་ཅིན། }ཤོག །རྡོ་རྗེ་བདེ་རྒྱས་དབྱངས་ཅན་མའི་སྒྲུབ་ཐབས་ཞེས་བྱ་བ་རྫོགས་སོ། ། 