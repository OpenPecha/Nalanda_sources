\setcounter{footnote}{0} 
\chapter{༄༅། །དཔལ་རྡོ་རྗེ་རྣལ་འབྱོར་མའི་སྒྲུབ་ཐབས།}༄༅༅། །རྒྱ་གར་སྐད་དུ། ཤྲཱི་བཛྲ་:ཡོ་གི་ནཱི་\footnote{ཡོ་གི་  སྣར་ཐང་།  པེ་ཅིན། }སཱ་དྷ་ན་\footnote{ནཾ་  སྣར་ཐང་།  པེ་ཅིན། }ནཱ་མ། བོད་སྐད་དུ། དཔལ་རྡོ་རྗེ་རྣལ་འབྱོར་མའི་སྒྲུབ་ཐབས་ཞེས་བྱ་བ། དཔལ་རྡོ་རྗེ་རྣལ་འབྱོར་མ་ལ་ཕྱག་འཚལ་ལོ། །དཔལ་ལྡན་བདེ་མཆོག་ཐབས་ཀྱི་གཙོ། །གཉིས་མེད་ཤེས་རབ་:འཁོར་ལོར་\footnote{འཁོར་ལོས་  སྣར་ཐང་།  པེ་ཅིན། }བཅས། །གུས་བཏུད་དཔལ་ལྡན་རྣལ་འབྱོར་མའི། །སྒྲུབ་ཐབས་རིམ་པ་བྲི་བར་བྱ། །དང་ལྡན་དབང་དང་དམ་ཚིག་ལྡན། །སྒྲུབ་ལ་དཔའ་བའི་སྔགས་པ་ཡིས། །དུར་ཁྲོད་ལ་སོགས་དབེན་པའི་གནས། །ཉམས་དགར་མཆོད་པའི་རྟེན་བཞུགས་ལ། །སྟན་བདེ་བ་ལ་འདུག་སེམས་བྱ། །ལྷག་པའི་ལྷར་:བསམ་ཧྲཱིཿ་\footnote{བསམ་  སྣར་ཐང་། }འོད་ལས། །བླ་མ་དཀྱིལ་འཁོར་སྤྱན་དྲངས་ལ། །ཕྱག་དང་མཆོད་པ་སྔོན་འགྲོ་བས། །སྡིག་པ་བཤགས་པ་ལ་སོགས་བྱ། །དེ་\footnote{དེར་  སྣར་ཐང་།  པེ་ཅིན། }རྗེས་ཚངས་པའི་གནས་བཞི་བསྒོམ།\footnote{བསྒོམས།  སྣར་ཐང་།  པེ་ཅིན། } །:ཀུན་ཀྱང་\footnote{ཀུན་གྱི་  སྣར་ཐང་།  པེ་ཅིན། }སྟོང་ཉིད་རང་བཞིན་བསམ། །སྔགས་འདིས་བརྟན་པ་ཉིད་དུ་བྱ། །ཨོཾ་སྭ་བྷཱ་བ་ཤུདྡྷཿ་སརྦྦ་:དྷརྨྨཱཿ་སྭ་བྷཱ་བ་ཤོདྡྷོ྅\footnote{དྷརྨ་སྭ་བྷཱ་བ་ཤུདྡྷ་  སྣར་ཐང་། དྷརྨ་སྭ་བྷཱ་བ་ཤུདྡྷོ་  པེ་ཅིན། }ཧཾ། སླར་ཡང་ཡེ་ཤེས་ངོ་བོར་བསྟན།\footnote{བརྟན།  སྣར་ཐང་།  པེ་ཅིན། } །ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་:ཨཱཏྨ་ཀོ྅\footnote{ཨཏྨ་ཀོ་  སྣར་ཐང་།  པེ་ཅིན། }ཧཾ། ཞེས་བྱ་རང་བཞིན་:དག་པ་ལས། །པཾ་ལས་པདྨ་\footnote{དག་པ་ལསཔདྨ་  སྣར་ཐང་།  པེ་ཅིན། }ཉི་དཀྱིལ་དུ། །ཨེ་ཡི་རྣམ་པའི་ཆ་བྱད་ཅན། །ལྷ་མོ་ཁམས་གསུམ་ཀུན་ལས་འདས། །དམིགས་པ་རྒྱ་ཆེ་གཞལ་ཡས་ཁང་། །སྐུ་གསུང་ཐུགས་ཀྱི་ངོ་བོར་བསྒོམ།\footnote{བསྒོམས།  སྣར་ཐང་།  པེ་ཅིན། } །དེ་ཡི་ལྟེ་བར་ཆོས་འབྱུང་བསམ། །པདྨ་ཉི་མ་རོ་སྟེངས་སུ། །ཧྲཱིཿ་ཡིག་བྱུ་རུ་དམར་པོ་འདྲ། །འོད་ཟེར་སྤྲོ་བསྡུས་སླར་:བསམས་ཏེ།\footnote{བསམ་སྟེ།  སྣར་ཐང་།  པེ་ཅིན། } །ཞལ་གཉིས་ཕྱག་གཉིས་གར་སྟབས་བཞུགས། །ཛ་བ་སིནྡྷུ་ར་ཡི་མདོག །གཡས་པས་གྲི་གུག་ནམ་མཁར་གདེངས། །དེ་བཞིན་:གཞན་གྱིས་\footnote{གཞན་གྱི་  སྣར་ཐང་།  པེ་ཅིན། }ཀ་པཱ་ལ། །ཁ་ཊྭཱཾ་གིས་བརྒྱན་རྣམ་པར་འཛིན། །གཡས་པ་ཕག་གདོང་མཁའ་ལ་སྤྱོད། །ཅིག་ཤོས་ཁྲོ་མོའི་ཞལ་དུ་བསྟན། །ཕྱག་རྒྱའི་རིམ་པས་སྐུ་ལུས་མཛེས། །མགོ་བོའི་དོ་ཤལ་རྒྱན་དང་ལྡན། །གར་དགུའི་རོ་ལྡན་བསམ་པར་བྱ། །ཡི་གེ་གསུམ་གྱིས་བྱིན་གྱིས་བརླབས།\footnote{བརླབ།  སྣར་ཐང་།  པེ་ཅིན། } །ལྟེ་བ་སྙིང་ག་མགྲིན་པ་དང་། །དཔྲལ་བ་སྤྱི་གཙུག་ཡན་ལག་ལ། །རིམ་པར་སྔགས་འདི་བསམ་པར་བྱ། །ཨོཾ་བཾ། ཧཾ་ཡོཾ། །ཧྲིཾ་མོཾ་\footnote{མོཾཿ་  སྣར་ཐང་། མོཿ་  པེ་ཅིན། }ཧྲིཾ་ཧྲིཾ།\footnote{ཧྲི།  སྣར་ཐང་། } ཧཱུཾ་ཧཱུཾ། ཕཊ་ཕཊ། གོ་ཆ་:བགོས་ཏེ་\footnote{བགོ་སྟེ་  སྣར་ཐང་།  པེ་ཅིན། }ཡེ་ཤེས་བསྟིམ། །དབང་བསྐུར་མཆོད་ཅིང་བསྟོད་པ་བྱ། །སྐྱོ་ན་སྔགས་འདི་བཟླས་པར་བྱ། །ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞྞ་\footnote{ཝེརྞ་  སྣར་ཐང་། ཝརྞ་  པེ་ཅིན། }ནཱི་:ཡེ་ཧཱུཾ་\footnote{ཡེ་  པེ་ཅིན། }:ཧཱུཾ་ཧཱུཾ་\footnote{ཧཱུཾ་  སྣར་ཐང་། }ཕཊ་ཕཊ་ཕཊ་སྭཱ་ཧཱ། དེ་རྗེས་གཏོ་ར་མས་མཆོད་པར་བྱ། །ལྟེ་བར་ཆོས་ཀྱི་འབྱུང་གནས་བསམ། །དེ་ནས་སྔགས་ཀྱི་འཁོར་ལོ་འབར། །
སྟེང་ནས་གཡོ་བའི་རླུང་དགུག་ཅིང་། །རྫ་མཁན་འཁོར་ལོ་ཤེས་རབ་འཁོར། །རྣམ་པར་རྟོག་པ་རླུང་དྲོད་ཀྱི། །འབྱུང་བའི་དངས་\footnote{དང་  སྣར་ཐང་།  པེ་ཅིན། }སྙིགས་ཕྱེད་འགྱུར་བས། །མར་མེ་ལ་སོགས་རྟགས་རྣམས་\footnote{རྣམ་  སྣར་ཐང་།  པེ་ཅིན། }འབྱུང་། །དེས་སྐྱོ་\footnote{སྐྱེད་  སྣར་ཐང་། སྐྱོད་  པེ་ཅིན། }ཕྱི་ནང་ལྷ་མཆོད་ལ། །བསྟོད་ཅིང་དགེ་བ་བསྔོ་བར་བྱ། །བདག་གིས་སྒྲུབ་ཐབས་བྲིས་པ་ལས།\footnote{ལ།  སྣར་ཐང་།  པེ་ཅིན། } །དགེ་བ་གང་ཡོད་མདུན་བྱས་ཏེ། །འགྲོ་བ་རིགས་\footnote{རིས་  སྣར་ཐང་།  པེ་ཅིན། }དྲུག་རྣལ་འབྱོར་མའི། །ལམ་ནས་བྱང་ཆུབ་འགྲོ་བར་ཤོག །དཔལ་རྡོ་རྗེ་རྣལ་འབྱོར་མའི་སྒྲུབ་ཐབས། རྗེ་དཱི་པཾ་ཀ་ར་ཤྲཱི་ཛྙཱ་ནས་མཛད་པ་རྫོགས་སོ།། །།པཎྜི་ཏ་དེ་ཉིད་དང་། ལོ་ཙཱ་བ་རྒྱ་བརྩོན་འགྲུས་སེང་གེས་བསྒྱུར་བའོ། །