\setcounter{footnote}{0} 
\chapter{༄༅། །ཀླུ་གཏོར་གྱི་ཆོ་ག།}༄༅༅། །རྒྱ་གར་སྐད་དུ། :ནཱ་ག་\footnote{ཨ་བ་ནཱ་ག་རཱ་ཛ་  སྣར་ཐང་།  པེ་ཅིན། }བ་ལིཾ་བི་བྷིཿ། བོད་སྐད་དུ། ཀླུ་གཏོར་གྱི་ཆོ་ག །རྗེ་བཙུན་མ་འཕགས་མ་སྒྲོལ་མ་ལ་ཕྱག་འཚལ་ལོ། །རང་ཉིད་ལྷ་ཡི་ང་རྒྱལ་གྱིས། །བྱམས་དང་སྙིང་རྗེ་བྱང་ཆུབ་སེམས། །ཡང་དང་ཡང་དུ་བསྒོམས་\footnote{བསྒོམ་  སྣར་ཐང་།  པེ་ཅིན། }བྱས་ལ། །མདུན་དུ་པཾ་ལས་པདྨ་ནི། །ཁ་དོག་དམར་པོ་འདབ་བརྒྱད་སྟེང་། །ཕུཿབརྒྱད་\footnote{བརྒྱད་  སྣར་ཐང་།  པེ་ཅིན། }ལས་ནི་ཀླུ་བརྒྱད་བསྐྱེད། །དེ་ནས་སྙིང་གའི་འོད་ཟེར་དང་། །ཨོཾ་ཕེ་ཕུ་ཞེས་པས་ཀླུ་ཆེན་བརྒྱད། །འཁོར་དང་བཅས་པ་བཀུག་ལ་བསྟིམ། །དཀར་གསུམ་མངར་གསུམ་བདུད་རྩིར་བཅས། །དམ་ཚིག་ཡེ་ཤེས་ཀླུ་རྣམས་མཆོད། །དེ་ནས་གཏོར་མ་བྱིན་བརླབས་ཏེ། །སྣོད་ནི་ཧཾ་ལས་རིན་པོ་ཆེ། །ཤིན་ཏུ་མཛེས་ཤིང་བལྟ་\footnote{ལྟ་  སྣར་ཐང་།  པེ་ཅིན། }ན་སྡུག །ཡངས་ལ་རྒྱ་ནི་ཆེ་བར་བསམ། །རིན་ཆེན་སྣོད་མཆོག་དེ་ནང་དུ། །དཀར་གསུམ་མངར་གསུམ་བདུད་རྩིར་བཅས། །སྣོད་ནི་ཤིན་ཏུ་གང་བར་བསམ། །དེ་ཡི་སྟེང་དུ་ཡི་གེ་གསུམ། །ཁ་དོག་དྲི་དང་རོ་སྦྱངས་ནས། །བདུད་རྩིའི་རོ་མཆོག་བརྒྱ་དང་ལྡན། །གཡས་པ་མཆོག་སྦྱིན་ཕྱག་རྒྱ་ལ། །ཧ་ཧོ་ཧྲི་\footnote{ཧི་  སྣར་ཐང་།  པེ་ཅིན། }པཾ་དག་ལས་ནི། །དཔག་བསམ་ཤིང་ནི་བསམ་བྱས་ལ། །ལོ་མ་ཡལ་ག་ཐམས་ཅད་ལ། །རིན་ཆེན་བུམ་པ་བདུད་རྩིས་བཀང་། །དཔག་ཏུ་མེད་པ་བསམས་ནས་ནི། །བྷྲཱུྃ་\footnote{བྲུཾ་  སྣར་ཐང་།  པེ་ཅིན། }ལས་བདུད་རྩིའི་ཆར་བབ་པས། །:གཏོར་མས་\footnote{གཏོར་མ་  སྣར་ཐང་།  པེ་ཅིན། }ཡོངས་སུ་གང་བར་བསམ། །ཨོཾ་ཨཱཿ་ཧཱུྃ་ཞེས་ལན་གསུམ་བརྗོད། །མགྲོན་རྣམས་ཐམས་ཅད་ལྕེ་ལས་ནི། །ཧཱུཾ་ལས་རྡོ་རྗེའི་སྦུ་གུས་རྔུབ། །ཨོཾ་ཨ་ནནྟ་བ་ལིཾ་ཨི་དཾ་ཁ་ཁ་ཁཱ་ཧི་ཁཱ་ཧི། ཨོཾ་ཏཀྵ་ཀ །ཨོཾ་ཀུ་\footnote{ཨུ་  སྣར་ཐང་།  པེ་ཅིན། }ལི་ཀ །ཨོཾ་བཱ་སུ་ཀི །\footnote{ཏི། །  སྣར་ཐང་།  པེ་ཅིན། }ཨོཾ་ཤཾ་ཁ་པཱ་ལ། ཨོཾ་མ་ཧཱ་པདྨ། ཨོཾ་བ་རུ་ཎ། ཨོཾ་ནནྡ་ནཱ་གརཱ་ཛཱ་ཡ། ཨོཾ་ཕེཾ་ཀླུའི་རྒྱལ་པོ་སོག་མ་མེད། །བ་ལིཾ་ཨི་དཾ་ཁ་ཁ་ཁཱ་ཧི་ཁཱ་ཧི། མཐའ་ཡས་དང་ནི་འཇོག་པོ་དང་། །སྟོབས་ཀྱི་རྒྱུ་དང་:རིགས་ལྡན་\footnote{རིག་ལྡན་  སྣར་ཐང་།  པེ་ཅིན། }དང་། །ནོར་རྒྱས་དང་ནི་དུང་སྐྱོང་དང་། །པདྨ་དང་ནི་ཆུ་ལྷ་དང་། །དགའ་བོ་དང་ནི་:ཉེ་དགའ་བོ།\footnote{ཉེ་དགའོ།  སྣར་ཐང་།  པེ་ཅིན། } །རྒྱ་མཚོ་དང་ནི་རྒྱ་མཚོ་ཆེ། །དཔལ་གྱི་འོད་དང་འོད་པོ་ཆེ། །གཟུགས་ཆེན་སྦྲུལ་བཟངས་སྟོབས་པོ་ཆེ། །ཀླུ་ཆེན་བརྒྱད་པོ་འཁོར་དང་བཅས། །འདིར་གཤེགས་མཆོད་སྦྱིན་གཏོར་མ་བཞེས། །མཛེས་པའི་དཀར་གསུམ་གཏོར་མ་འདི། །མངར་གསུམ་འོ་མའི་རྒྱ་མཚོར་བཅས། །རིན་ཆེན་ཕྲེང་བའི་ཐེམ་སྐས་ཅན། །ཀླུ་ཡི་གནོད་པ་སྐྱོབ་བྱེད་པ། །
མཐུན་པའི་རྫས་སུ་འདི་གྱུར་ཅིག །མཆོད་སྦྱིན་གཏོར་མ་འདི་སྣོམས་\footnote{བསྣོམས་  སྣར་ཐང་།  པེ་ཅིན། }ལ། །བདག་ཅག་འཁོར་དང་བཅས་རྣམས་ལ། །ཀླུ་ལས་གྱུར་པའི་ནད་རྣམས་ནི། །མཐོང་བའི་དུག་དང་ཁ་ཟས་དུག །བསམས་པའི་དུག་ལ་སོགས་པ་ཀུན། །དེ་དག་ཐམས་ཅད་ཞི་གྱུར་ཅིག །:བདག་པས་གཅེས་\footnote{བདག་པས་ཅེས་  སྣར་ཐང་།  པེ་ཅིན། }པའི་རྫས་ཁྱེར་ལ། །བདག་ལ་གནོད་པ་མ་བྱེད་པར། །རྟག་ཏུ་བྱམས་པའི་སེམས་དང་ནི། །ཕ་མ་ལྟ་བུའི་སེམས་ཀྱིས་ལྟོས། །གཞན་ཡང་ལས་ལས་:སྐྱེས་པ་ཡི།\footnote{སྐྱེས་པ་ཡིས།  སྣར་ཐང་།  པེ་ཅིན། } །བཀའ་དང་དམ་ལས་མ་ཐོགས་པའི། །གདུག་པ་ཅན་གྱི་ཀླུ་ཚོགས་ཀུན། །བཀའ་ཡི་:ཕ་འབབ་\footnote{ཕམ་ཕབས་  སྣར་ཐང་།  པེ་ཅིན། }འདི་སྣོམས་\footnote{བསྣོམས་  སྣར་ཐང་།  པེ་ཅིན། }ལ། །སོ་སོ་རང་རང་\footnote{རེའི་  སྣར་ཐང་།  པེ་ཅིན། }གནས་སུ་དེངས། །དེའི་རྗེས་ལ་གཏོར་མ་གཏང་།\footnote{བཏང་།  སྣར་ཐང་།  པེ་ཅིན། } བདེན་པ་བདར། ཆོས་བཤད་བྱའོ། །ཀླུའི་གཏོར་ཆེན་སྒྲོལ་མའི་ཞབས་ཀྱི་རྡུལ་ལ་རེག་པའི་མཁས་པ་ཆེན་པོ་དཔལ་མར་མེ་མཛད་ཡེ་ཤེས་ཀྱིས་མཛད་པ་རྫོགས་སོ།། །།ལོ་:ཙཱ་བ་\footnote{ཚ་བ་  སྣར་ཐང་། ཙ་བ་  པེ་ཅིན། }རིན་ཆེན་བཟང་པོས་བསྒྱུར་བའོ། ། 