\setcounter{footnote}{0} 
\chapter{༄༅། །ཐེག་པ་ཆེན་པོའི་ལམ་གྱི་སྒྲུབ་ཐབས་ཤིན་ཏུ་བསྡུས་པ།}༄༅༅། །རྒྱ་གར་སྐད་དུ། མ་ཧཱ་ཡཱ་ན་པ་ཐཱ་\footnote{ཐ་  སྣར་ཐང་།  པེ་ཅིན། }སཱ་དྷ་ན་སཾ་གྲ་ཧ། བོད་སྐད་དུ། ཐེག་པ་ཆེན་པོ་ལམ་གྱི་སྒྲུབ་ཐབས་ཤིན་ཏུ་བསྡུས་པ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདས་དང་ད་ལྟར་བདེ་གཤེགས་ཀུན། །སྐྱེད་པའི་ཡབ་དང་ཡུམ་གྱུར་པ། །སྒྲུབ་པའི་ཆོས་ལ་རབ་གུས་ཤིང་། །ངག་ཡིད་དང་བས་ཕྱག་འཚལ་ལོ། །བསམ་གྱིས་མི་ཁྱབ་ཆེ་བ་མངའ། །བླ་མ་བྱང་ཆུབ་ཐོབ་འདོད་ན། །བྱང་ཆུབ་བསྒྲུབ་\footnote{སྒྲུབ་  སྣར་ཐང་།  པེ་ཅིན། }ལ་རག་ལས་པས། །སྒྲུབ་པ་ལྷུར་བླང་སྙིང་པོར་བྱ། །དེ་ཡིས་གསུམ་ལ་སྐྱབས་འགྲོ་ཞིང་། །མི་དགེ་ཀུན་ལས་:ལྡོག་པ་ཡིས།\footnote{ལྡོག་པ་ཡི།  སྣར་ཐང་།  པེ་ཅིན། } །ལྷག་པའི་ཚུལ་ཁྲིམས་དག་པར་བསྲུང་། །བྱང་ཆུབ་སེམས་ཀྱི་བཞོན་པ་ལ། །བརྟེན་ནས་འཆི་བ་:རྗེས་དྲན་གྱི།\footnote{རྗེས་དྲན་གྱིས།  སྣར་ཐང་།  པེ་ཅིན། } །ལྕག་ནི་ཡང་དང་ཡང་བརྡབ་ཅིང་། །སྲིད་ལམ་:འཇིགས་པ་\footnote{འཇིག་པ་  སྣར་ཐང་།  པེ་ཅིན། }ཆེ་ས་ཡི། །ལམ་འདི་མྱུར་དུ་འདས་བྱས་ལ། །འཇིགས་མེད་སངས་རྒྱས་སར་ཕྱིན་བྱ། །སྨོན་པའི་གཞི་ལ་གནས་པ་ཡིས། །:སེམས་དཔའི་\footnote{སེམས་པའི་  སྣར་ཐང་།  པེ་ཅིན། }སྡོམ་པ་རབ་བཟུང་\footnote{གཟུང་  སྣར་ཐང་།  པེ་ཅིན། }ཞིང་། །ཕ་རོལ་ཕྱིན་དྲུག་ལ་སོགས་པ། །:སེམས་དཔའི་\footnote{སེམས་པའི་  སྣར་ཐང་།  པེ་ཅིན། }སྤྱོད་པ་ཚུལ་བཞིན་སྤྱད།\footnote{སྤྱོད།  སྣར་ཐང་།  པེ་ཅིན། } །དེ་བསྡུས་ཐབས་དང་ཤེས་རབ་ལ། །མི་གནས་མྱ་ངན་འདས་ཕྱིར་བསླབ། །དེ་ཡི་སྙིང་པོ་རྣམ་པ་གཉིས། །མེ་དོན་གཉེར་བས་གཙུབ་\footnote{གཙུབས་  སྣར་ཐང་།  པེ་ཅིན། }ཤིང་ལྟར། །ཆགས་པའི་ལྡན་\footnote{རླན་  སྣར་ཐང་།  པེ་ཅིན། }དང་བྲལ་བ་ཡིས། །རྟག་ཏུ་རྒྱུན་\footnote{རྒྱུད་  སྣར་ཐང་། }ལྡན་གུས་པར་བསྒོམ།\footnote{སྒོམ།  པེ་ཅིན། } །དེ་ཡིས་མྱུར་དུ་དེ་འཚང་རྒྱ། །ནོར་བུ་བཞིན་དུ་གཞན་གྱི་དོན། །ལྷུན་གྱིས་གྲུབ་པར་དེ་བྱེད་འགྱུར། །ཐེག་ཆེན་སྒྲུབ་ཐབས་བསྡུས་འདི་ལ། །སྐལ་ལྡན་རྣམས་ཀྱིས་ལེགས་པར་བསླབ། །སྙིང་ལ་བདུད་རྩིའི་ཐིགས་པ་ཆགས། །བློ་མ་སྦྱངས་པས་བློས་རེག་དཀའ། །འདི་བསྡུས་དགེ་བས་འགྲོ་བ་ཀུན། །ཐེག་ཆེན་སྒྲུབ་པ་ལྷུར་ལེན་ཤོག །བདག་ཀྱང་སངས་རྒྱས་ས་ཐོབ་ནས། །འགྲོ་བའི་འདྲེན་པ་བྱེད་པར་ཤོག །ཐེག་པ་ཆེན་པོ་ལམ་གྱི་སྒྲུབ་ཐབས་ཤིན་ཏུ་བསྡུས་པ། སློབ་དཔོན་ཆེན་པོ་དཔལ་མར་མེ་མཛད་ཡེ་ཤེས་ཀྱིས་མཛད་པ་རྫོགས་སོ།། །།རྒྱ་གར་གྱི་མཁན་པོ་པཎྜི་ཏ་དེ་ཉིད་དང་། ལོ་ཙཱ་བ་དགེ་སློང་དགེ་བའི་བློ་གྲོས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པ། ། 