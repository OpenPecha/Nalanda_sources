\setcounter{footnote}{0} 
\chapter{༄༅། །རིགས་ཀྱི་སྨོན་ལམ།}༄༅༅། །རྒྱ་གར་སྐད་དུ། ཀུ་ལ་པྲ་ཎི་:དྷཱ་ནཱ་\footnote{དྷཱ་མ་་  སྣར་ཐང་། }མ། །བོད་སྐད་དུ། །རིགས་ཀྱི་སྨོན་ལམ་ཞེས་བྱ་བ། །འཕགས་མ་སྒྲོལ་མ་ལ་ཕྱག་འཚལ་ལོ། །བདག་ནི་འཆི་བའི་དུས་ཀྱི་ཚེ། །དབང་པོ་གསལ་བར་འཆི་བ་དང་། །གནད་གཅོད་སྡུག་བསྔལ་མེད་པ་དང་། །སྲིད་པ་བར་མ་དོ་རུ་ཡང་། །རང་བྱུང་ཡེ་ཤེས་རྟོགས་པར་ཤོག །རང་བྱུང་ཡེ་ཤེས་རྟོགས་ནས་ཀྱང་། །གར་སྐྱེ་རང་དབང་ཡོད་པར་ཤོག །:གང་དེར་\footnote{གང་དུ་  སྣར་ཐང་།  པེ་ཅིན། }སྐྱེས་པའི་ས་དེ་ཡང་། །ཉིན་མོངས་མཐའ་དག་ཆུང་བ་ཡི། །ཆོས་ལྡན་རིགས་སུ་སྐྱེ་བར་ཤོག །ཆོས་ལྡན་རིགས་སུ་སྐྱེས་ནས་ཀྱང་། །ཆོས་ལྡན་གྲོགས་དང་:ཕྲད་པར་\footnote{ཕྲད་པ་  སྣར་ཐང་། }ཤོག །ཆོས་ལྡན་གྲོགས་དང་ཕྲད་ནས་ཀྱང་། །གཙོ་བོ་དཀོན་མཆོག་མཆོད་པ་དང་། །སྡོམ་པ་གསུམ་ལ་གནས་པར་ཤོག །སྡོམ་པ་གསུམ་ལ་གནས་ཀྱང་། །སྟོང་ཉིད་དམ་པ་:བསྒོམ་པ་\footnote{སྒོམ་པ་  སྣར་ཐང་།  པེ་ཅིན། }དང་། །ཐོས་པའི་ཆོས་རྣམས་དྲན་པར་ཤོག །ཐོས་བའི་ཆོས་རྣམས་དྲན་ནས་ཀྱང་། །\footnote{། །ཐེག་པ་ཆེན་པོའི་དོན་རྟོགས་ནས། །  སྣར་ཐང་།  པེ་ཅིན། }རང་དོན་གཙོ་བོར་མི་བྱེད་ཅིང་། །འཁོར་བའི་སེམས་ཅན་ཐམས་ཅད་ཀྱི། །སྡུག་བསྔལ་བདག་ལ་སྨིན་པར་ཤོག །སྡུག་བསྔལ་བདག་ལ་སྨིན་ནས་ཀྱང་། །ལུས་དག་སེམས་ལ་མི་གནོད་ཅིང་། །:མཚན་མའི་\footnote{མཚན་པའི་  སྣར་ཐང་།  པེ་ཅིན། }སྤྱོད་པས་མི་གཡེལ་བའི། །གཞན་དོན་དམིགས་པའི་སེམས་ཀྱིས་སུ། །གཞན་དོན་ཐམས་ཅད་བྱེད་པར་ཤོག །གཞན་དོན་ཐམས་ཅད་མཐར་ཕྱིན་ནས། །ཡེ་ཤེས་ལྔ་དང་ལྡན་པ་ཡི། །སྐུ་གསུམ་ལྷུན་གྱིས་གྲུབ་པར་ཤོག །རིགས་ཀྱི་སྨོན་ལམ་ཞེས་བྱ་བ། །སློབ་དཔོན་མཁས་པ་ཆེན་པོ་དཔལ་མར་མེ་མཛད་ཡེ་ཤེས་ཀྱི་ཞལ་སྔ་ནས་མཛད་པ་རྫོགས་སོ།། །།