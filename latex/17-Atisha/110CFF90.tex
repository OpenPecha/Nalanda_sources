\setcounter{footnote}{0} 
\chapter{༄༅། །ཐེག་པ་ཆེན་པོའི་ལམ་གྱི་སྒྲུབ་ཐབས་ཡི་གེར་བསྡུས་པ།}༄༅༅། །རྒྱ་གར་སྐད་དུ། མ་ཧཱ་ཡཱ་\footnote{ཡ་  པེ་ཅིན། }ན་པ་ཐཱ་\footnote{ཐ་  སྣར་ཐང་།  པེ་ཅིན། }སཱ་:དྷ་ན་\footnote{དྷ་  སྣར་ཐང་། }ཝརྞྞ་སཾ་གྲ་ཧ། བོད་སྐད་དུ། ཐེག་པ་ཆེན་པོའི་ལམ་གྱི་སྒྲུབ་ཐབས་ཡི་གེར་བསྡུས་པ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །བསམ་གྱིས་མི་ཁྱབ་ཆེ་བ་མངའ། །བླ་མེད་བྱང་ཆུབ་ཐོབ་འདོད་ན། །བྱང་ཆུབ་བསྒྲུབ་\footnote{བསྒྲུབས་  པེ་ཅིན། }ལ་རག་ལས་པས། །སྒྲུབ་པ་ལྷུར་བླང་སྙིང་པོར་བྱ། །དལ་འབྱོར་ཕུན་སུམ་ཚོགས་པའི་ལུས། །ཤིན་ཏུ་རྙེད་དཀའ་རྙེད་གྱུར་ཅིང་། །ཕྱིས་ཀྱང་ཤིན་ཏུ་རྙེད་དཀའ་བས། །སྒྲུབ་ལ་འབད་པས་དོན་ཡོད་བྱ། །སངས་རྒྱས་འབྱུང་དང་དགེ་སློང་དང་། །མི་ལུས་རྙེད་དཀའ་རྙེད་གྱུར་ཅིང་། །དགེ་བཤེས་ཕྲད་དཀའ་ཕྲད་གྱུར་ནས། །དོན་མེད་པར་ནི་མ་བྱེད་གསུངས།\footnote{གསུང་།  སྣར་ཐང་།  པེ་ཅིན། } །རླུང་གི་ནང་གི་མར་མེ་བཞིན། །ཚེ་འདི་གནས་པའི་གདེང་\footnote{གདེངས་  སྣར་ཐང་།  པེ་ཅིན། }མེད་ཕྱིར། །མགོའམ་ལུས་ལ་མེ་འབར་བཞིན། །སྒྲུབ་ལ་:མྱུར་དུ་\footnote{མྱུར་དེ་  སྣར་ཐང་།  པེ་ཅིན། }བརྩོན་འགྲུས་བརྩམ།\footnote{བརྩམས།  སྣར་ཐང་།  པེ་ཅིན། } །འཇིག་རྟེན་འདས་དང་:འཇིག་རྟེན་གྱི།\footnote{འཇིག་རྟེན་གྱིས།  སྣར་ཐང་།  པེ་ཅིན། } །ཕུན་སུམ་ཚོགས་པ་ཐམས་ཅད་ཀྱང་། །སྒྲུབ་པའི་མཐུ་ལས་བྱུང་རིག་མཛད། །སྒྲུབ་པ་གཙོར་མཛད་བློ་ལྡན་རྣམས། །འདི་དང་གཞན་དུ་བདེ་བ་ལ། །མཁས་པ་སུ་ཞིག་ཐེ་ཚོམ་ཟ། །དེ་ཉིད་ཕྱིར་ན་བློ་ལྡན་རྣམས། །སྒྲུབ་པ་:སྙིང་པོར་\footnote{སྙིང་པོ་  སྣར་ཐང་།  པེ་ཅིན། }བྱ་བར་རིག །\footnote{རིགས། །  སྣར་ཐང་།  པེ་ཅིན། }འདོད་པའི་གཞི་\footnote{བཞི་  སྣར་ཐང་། }ལ་ཆགས་པའི་རྒྱུས། །སྒྲུབ་པའི་སྤྱོད་ལམ་ཉམས་པའི་མི། །འཇིག་རྟེན་འདས་དང་འཇིག་རྟེན་གྱི། །ཕུན་སུམ་ཚོགས་པ་ཐམས་ཅད་ལས། །ཤིན་ཏུ་རིང་བ་ཁོ་ནར་འགྱུར། །འཁོར་བའི་བཙོན་ར་ཉམ་ང་རུ། །ཉོན་མོངས་འཆིང་བ་སྣ་ཚོགས་ཀྱིས། །རབ་ཏུ་བསྡམས་པས་ཉམ་ཐག་ཅིང་། །འཁོར་བའི་སྡུག་བསྔལ་དཔག་མེད་ཀྱིས། །དེ་ཉིད་རྒྱུད་གདུང་མི་བདེར་འགྱུར། །དེ་ཉིད་ཕྱིར་ཡང་བློ་ལྡན་:དང་། །\footnote{དག །  སྣར་ཐང་།  པེ་ཅིན། }འདོད་པའི་གཞི་ལ་ཆགས་སྤངས་ཏེ། །ཆོས་སྒྲུབ་གཙོ་བོར་བྱ་བའི་རིགས། །འདོད་ལ་ཆགས་བྲལ་བྱ་བའི་ཕྱིར། །འདོད་པའི་ཉེས་པ་དཔག་མེད་པ། །གཞུང་ལས་འབྱུང་བ་རྟོགས་བྱས་ལ། །རྟག་ཏུ་ཚུལ་བཞིན་ཡིད་ལ་བྱ། །མནོག་ཆུང་ཉེས་པ་ཆེ་བ་ནི། །བཏུང་བ་དུག་ཅན་ལྟ་བུར་བལྟ། །ཆོས་མིན་སྡུག་བསྔལ་རྒྱུར་:གྱུར་པས།\footnote{གྱུར་པ།  སྣར་ཐང་།  པེ་ཅིན། } །:རྩ་བའི་\footnote{རྩྭ་ཡི་  སྣར་ཐང་།  པེ་ཅིན། }མེ་བཞིན་ཤེས་པར་བྱ། །འདོད་པ་ངོམས་པར་མི་བྱེད་ཅིང་། །སྐོམ་པའི་སྲེད་པ་འཕེལ་བྱེད་པ། །
ལན་ཚྭའི་ཆུ་འཐུངས་ལྟ་བུ་ཞེས། །ཐུབ་པའི་དབང་པོའི་ལུང་ལས་འབྱུང་། །འདོད་པ་གནོད་པ་མང་བ་ནི། །ཤིང་གི་རྩེ་མོའི་ཤིང་ཏོག་དང་། །:ལམ་ཀའི་\footnote{ལམ་ཁའི་  སྣར་ཐང་།  པེ་ཅིན། }ཤིང་གི་ཤིང་ཏོག་འདྲ། །བྱིས་པ་རྣམས་ནི་ལན་མང་དུ། །འདོད་པའི་གཞི་ལ་ཆགས་པས་ཕུང་།\footnote{འཕུང་།  སྣར་ཐང་།  པེ་ཅིན། } །འདོད་པའི་སྐྱོན་དུ་མ་གྱུར་པ། །དེ་ནི་འགའ་ཡང་མེད་རིག་བྱ། །དེ་ཡི་ལས་ནི་སྡུག་བསྔལ་བསྐྱེད། །ཐོག་མ་མེད་པའི་དུས་ནས་ཀྱང་། །འདོད་ལ་ཆགས་པས་རྟག་ཏུ་འཁོར། །འདོད་པའི་ཆུ་བོའི་ཤུགས་ཀྱིས་ནི། །འཁོར་བའི་འཁོར་ལོར་འཁོར་བྱེད་ཅིང་། །:དེ་ཡིས་\footnote{དེ་ཡི་  སྣར་ཐང་།  པེ་ཅིན། }ཉེས་པ་གྲངས་མེད་སྐྱེད། །འཁོར་བའི་སྐྱོན་ནི་མཐའ་ཡས་ཀྱིས། །སྔོན་མཐའ་ད་ལྟར་ཕྱི་མཐའ་རུ། །གདུང་བྱས་གདུང་བྱེད་གདུང་བྱེད་འགྱུར། །དེ་དོན་རྟག་ཏུ་བསྒོམ་བྱ་ཞིང་། །བཙོན་ར་ལྟ་བུའི་འཁོར་བ་ལ། །བཙོན་ལྟར་སྐྱོ་བ་གོམས་པར་བྱ། །ཇི་ལྟར་བཙོན་ནི་བཙོན་ར་ཡི། །སྡུག་བསྔལ་མང་མྱོང་དེ་དྲན་པས། །སྐྱོ་སེམས་རྟག་ཏུ་ངང་གིས་འབྱུང་། །ཇི་ལྟར་བཙོན་ནི་བཙོན་ར་ལས། །འབྲོས་པའི་གླགས་ནི་བྱུང་བའི་ཚེ། །ཆེད་ཀ་གཞན་དང་མི་སྙོམས་པར། །དེ་ཡི་གནས་ནས་འབྲོས་པ་ལྟར། །འཁོར་བའི་རྒྱ་མཚོ་ཆེ་འདི་ལས། །:རྒལ་བའི་\footnote{རྒོལ་བའི་  སྣར་ཐང་།  པེ་ཅིན། }གླགས་དག་བྱུང་གྱུར་ན། །ཆེད་དཀའ་གཞན་དང་མི་སྙོམས་\footnote{སྙམ་  སྣར་ཐང་།  པེ་ཅིན། }པར། །སྲིད་པའི་:ཁྱིམ་ནས་\footnote{ཁྱིམ་གནས་  སྣར་ཐང་།  པེ་ཅིན། }འབྱུང་བར་བྱ། །བདག་གཞན་འཁོར་བའི་སྡུག་བསྔལ་དག །མཐར་དབྱུང་ཕྱིར་ཡང་བློ་ལྡན་དག །འདོད་པ་མེ་བཞིན་མྱུར་སྤངས་ཏེ། །ཆོས་སྒྲུབ་གཙོར་བྱ་མི་རིགས་སམ། །སྒྲུབ་པར་འདོད་པའི་གང་ཟག་གིས། །ས་ལྟར་ཆོས་ཉིད་གཞིར་གྱུར་པས། །དང་པོ་སྐྱབས་སུ་ལེགས་འགྲོ་ཞིང་། །དེ་ཡི་བསླབ་པའི་ཆོས་ལ་བསླབ། །རྗེས་སུ་དྲན་དྲུག་རྟག་ཏུ་བསྒོམ། །སངས་རྒྱས་ཡོན་ཏན་མཐའ་ཡས་པ། །སྒྲུབ་པ་པོས་ནི་དྲན་བྱས་ལ། །དེ་ལ་དད་པ་བརྟན་པར་བྱ། །ཆོས་ཀུན་རྩ་བ་དད་པ་ཡིན། །རྩྭ་རྩེའི་ཟིལ་ཐིགས་ལྟ་བུར་ནི། །རིང་དུ་མི་གནས་ཚེ་འདིའི་ཕྱིར། །མཁས་པས་སྡིག་པ་ཡོང་\footnote{ཡོངས་  སྣར་ཐང་།  པེ་ཅིན། }མི་སྤྱོད། །དེ་འབྲས་ངན་འགྲོའི་སྡུག་བསྔལ་འབྱུང་། །དགེ་བཅུ་ཚུལ་ཁྲིམས་དག་བྱ་ཞིང་། །སོ་སོར་ཐར་པའི་སྡོམ་དག་ཀྱང་། །ཅི་ནུས་རིམ་གྱིས་དག་པར་བསྲུང་། །དེ་ནི་འཕགས་ནོར་ཀུན་གྱི་རྒྱུ། །
མང་ཐོས་ནོར་ཡིན་དེ་ལྡན་བྱ། །ཚུལ་ཁྲིམས་ནོར་ཉམས་གྱུར་པ་བཞིན། །མང་ཐོས་ནོར་ལས་ཉམས་པའི་མི། །ཕྱི་ཕྱིར་འགྱོད་པར་གདོན་མི་ཟ། །རང་ལ་ང་རྒྱལ་གཞོམ་པ་དང་། །ཆོས་སྨྲ་བ་ལའང་གུས་པར་བྱ། །ཐེག་ཆེན་ཆོས་སྒོར་འཇུག་འདོད་པས། །མུན་སེལ་གདུང་བ་ཞི་བྱེད་པ། །ཉི་ཟླ་ལྟ་བུའི་བྱང་ཆུབ་སེམས། །བསྐལ་པར་འབད་པས་སྐྱེ་ཡང་རུང་། །དང་པོར་དེ་བསྐྱེད་རབ་སྦྱངས་པས། །རི་རབ་ལྟ་བུར་བརྟན་པར་བྱ། །དེ་བསྐྱེད་སྦྱོང་བར་འདོད་པ་ཡིས། །བྱམས་སོགས་ཚངས་པའི་གནས་བཞི་པོ། །འབད་པས་རིང་དུ་བསྒོམ་བྱས་པས། །ཆགས་དང་ཕྲག་དོག་སྤང་བྱ་ཞིང་། །ཡང་དག་ཆོ་ག་བྱས་པས་སྐྱེ། །བག་ཡོད་ཆོས་ལས་ཉམས་པའི་མི། །ཆོས་ཀུན་ལས་ནི་ཉམས་པར་འགྱུར། །ཆོས་དེ་རྣལ་འབྱོར་ཉིད་དུ་བྱ། །བུ་གཅིག་ཕ་མ་བུ་བསྲུང་\footnote{སྲུང་  པེ་ཅིན། }དང་། །ཞར་བ་མིག་གཅིག་མིག་བསྲུང་དང་། །ལམ་ཞུགས་:རྣམས་ཀྱི་\footnote{རྣམས་ཀྱིས་  སྣར་ཐང་།  པེ་ཅིན། }དེད་དཔོན་དང་། །སྨན་ཤིང་ཆེན་པོའི་འབྲས་བུ་ལྟར། །བག་ཡོད་:ཆོས་ཀྱིས་\footnote{ཆོས་ཀྱི་  སྣར་ཐང་།  པེ་ཅིན། }སེམས་དེ་བསྲུང་། །སེམས་དེ་བྱང་ཆུབ་རྩ་བར་གསུངས། །བྱང་ཆུབ་སེམས་དཔའི་སྤྱོད་པ་ཡི། །དཀྱིལ་འཁོར་དག་ནི་ཐམས་ཅད་ཀྱང་། །བྱང་ཆུབ་སེམས་ཀྱི་མཐུ་ལས་བྱུང་། །སེམས་མཆོག་དེ་དང་མི་ལྡན་པས། །སྦྱིན་ལས་ཤེས་རབ་བར་དག་གི །སྤྱོད་པ་དྲུག་ལ་སློབ་བྱེད་ཀྱང་། །རྟེན་དང་བྲལ་བ་:ཉིད་ཀྱི་\footnote{ཉིད་ཀྱིས་  སྣར་ཐང་།  པེ་ཅིན། }ཕྱིར། །ཕ་རོལ་ཕྱིན་པའི་མིང་ཡང་མེད། །ཉན་ཐོས་བསེ་རུ་དྲུག་པོ་བཞིན། །བསོད་ནམས་ཐམས་ཅད་སྡུད་པ་ཡི། །ཏིང་འཛིན་སེམས་དེ་མ་བསྐྱེད་ན། །བསམ་གཏན་བཞི་དང་གཟུགས་མེད་བཞི། །ཏིང་འཛིན་ལན་མང་ཐོབ་འགྱུར་ཀྱང་། །སྲིད་པའི་མཚོ་ལས་རྒལ་མི་ནུས། །བྱང་ཆུབ་སེམས་ཀྱི་:བཞོན་པ་\footnote{བཞོམ་པ་  པེ་ཅིན། }ལ། །བརྟེན་\footnote{རྟེན་  སྣར་ཐང་།  པེ་ཅིན། }ནས་འཆི་བ་:རྗེས་དྲན་གྱི།\footnote{རྗེས་དྲན་ཀྱིས།  སྣར་ཐང་།  པེ་ཅིན། } །ལྕག་\footnote{ལྕག་ས་  པེ་ཅིན། }ནི་ཡང་དང་ཡང་བརྡབ་ཅིང་། །སྲིད་ལམ་:འཇིགས་པ་ཆེ་བ་\footnote{འཇིགས་པ་ཆེས་  སྣར་ཐང་།  པེ་ཅིན། }ཡི། །ལམ་འདི་མྱུར་དུ་འདའ་བྱས་ལ། །འཇིགས་མེད་སངས་རྒྱས་སར་ཕྱིན་བྱ། །སྐྱབས་འགྲོ་ལྷག་པའི་ཚུལ་ཁྲིམས་དང་། །སྨོན་པའི་གཞི་ལ་\footnote{ལས་  སྣར་ཐང་།  པེ་ཅིན། }གནས་པ་ཡིས། །སེམས་དཔའི་སྡོམ་པ་རབ་བཟུང་ཞིང་། །ཕ་རོལ་ཕྱིན་དྲུག་ལ་སོགས་པ། །སེམས་དཔའི་སྤྱོད་པ་ཐམས་ཅད་ལ། །ཅི་ནུས་རིམ་གྱིས་ཚུལ་བཞིན་སྤྱད། །
འཇུག་པའི་སྤྱོད་པ་གཙོར་སྟོན་པའི། །མདོ་སྡེ་བལྟ་ཞིང་:བསྟན་བཅོས་\footnote{བསྟན་ཆོས་  སྣར་ཐང་།  པེ་ཅིན། }མཉན། །:ཆོས་ཀྱིས་\footnote{ཆོས་ཀྱི་  སྣར་ཐང་།  པེ་ཅིན། }མི་ངོམས་མཚོ་འདྲའི་མིས། །རིན་ཆེན་ནོར་བུའི་རྒྱ་མཚོ་བཞིན། །ཡོན་ཏན་ཀུན་འབྱུང་འབྱུང་གནས་གང་། །ཐེག་ཆེན་གཞུང་ལས་:བསྔགས་པ་ཡི།\footnote{བསྔགས་པ་ཡིས།  པེ་ཅིན། } །བཤེས་\footnote{གཤེས་  སྣར་ཐང་།  པེ་ཅིན། }གཉེན་རིང་དུ་ཚུལ་བཞིན་བསྟེན། །རྒྱ་མཚོ་ཆེན་པོར་ཆུ་བོ་བཞིན། །དེ་ཡི་རྟེན་ལ་ཡོན་ཏན་འདུ། །སེམས་དཔའི་སྤྱོད་ལ་དེ་མཁས་འགྱུར། །སེམས་དཔའ་སྤྱོད་པ་ཆེ་བ་ལ། །དད་པ་ཤིན་ཏུ་:བརྟེན་པར་\footnote{བརྟན་པར་  སྣར་ཐང་།  པེ་ཅིན། }བྱ། །བག་ཡོད་དྲན་དང་ཤེས་བཞིན་དང་། །ཚུལ་བཞིན་ཡིད་ལ་བྱེད་པ་ཡིས། །ཀུན་ནས་ཉོན་མོངས་དམིགས་པ་ལ། །རང་སེམས་ཡན་པ་ཕྱིར་བཟློག་སྟེ། །སངས་རྒྱས་ཆོས་ཀྱི་དམིགས་པ་ལ། །རྟག་ཏུ་གཞག་པ་ཉིད་དུ་བྱ། །དེ་ལྟར་སློབ་པའི་རྒྱལ་སྲས་གང་། །དེ་ཡི་སྤྱོད་ལས་ཉམས་མི་འགྱུར། །དགེ་བའི་:བཤེས་ཀྱི་\footnote{བཤེས་ཀྱིས་  སྣར་ཐང་།  པེ་ཅིན། }གདམས་པ་བཞིན། །རྩོམ་པ་དག་ནི་ཐམས་ཅད་ཀུན། །ཐེག་ཆེན་གཞུང་དང་བསྟུན་དེ་ཙམ།\footnote{བརྩམ།  སྣར་ཐང་།  པེ་ཅིན། } །གྲོས་ཀྱི་ཕུགས་ནི་ཆོས་ལ་གཏད། །ཆོས་དང་འགལ་ན་གང་ཡང་སྤང་།\footnote{སྤངས།  སྣར་ཐང་། } །ཆོས་དང་མཐུན་པའི་སྤྱོད་པ་སྤྱད། །བློ་ལྡན་གང་ཞིག་རྩོམ་པ་ཀུན། །ཆོས་གཙོར་བྱེད་པ་དཔལ་ལྡན་པོ། །དེ་ལ་འདི་དང་གཞན་དུ་ཡང་། །བདེ་བར་འགྱུར་བར་ཐེ་ཚོམ་མེད། །ཐོས་པ་ཉུང་དང་འཁོར་སྤངས་ཤིང་། །བས་མཐའ་དགོན་པར་གནས་པར་བྱ། །ཞི་བ་དང་ནི་དུལ་བ་ཡི། །སྦྱོར་བ་དེ་ལ་བརྩོན་འགྲུས་བརྩམ། །ཁྱིམ་ནི་:གང་ལའང་\footnote{གང་ལ་  སྣར་ཐང་།  པེ་ཅིན། }མི་བལྟ་ཞིང་། །གཞན་སྐྱོན་མི་བརྟག་རང་སྐྱོན་བལྟ། །གཞན་གྱི་སྙིང་ལ་མི་འབབ་པའི། །ཚིག་\footnote{ཚིགས་  སྣར་ཐང་། }ཀྱང་མཁས་པས་རིང་དུ་སྤང་། །འདི་དག་དང་ལྡན་རྒྱལ་སྲས་གང་། །ཕྱི་མཐའ་དུས་སུ་མི་ཉམས་པར། །བདེ་བར་ཐར་ཞེས་ཐུབ་པས་གསུངས། །གཞན་བརྙས་ཁྱད་དུ་གསོད་ཅིང་སྨོད། །དེ་ཡིས་བདག་ཉིད་ཉམས་པར་འགྱུར། །ཀུན་ལ་སྟོན་པའི་འདུ་ཤེས་སྦྱང་། །ཆོས་སྒོར་ཞུགས་དང་རྒྱལ་སྲས་ལ། །ཁྱད་པར་དུ་ཡང་བློ་དེ་སྦྱང་། །:རང་བྱུང་\footnote{རབ་བྱུང་  སྣར་ཐང་།  པེ་ཅིན། }འཆིང་བ་དམ་པོ་གང་། །རྙེད་པ་དང་ནི་བཀུར་སྟི་\footnote{བསྟི་  སྣར་ཐང་།  པེ་ཅིན། }སྟེ། །:དེ་ཡིས་\footnote{དེ་ཡི་  སྣར་ཐང་།  པེ་ཅིན། }གཞི་ལ་ཆགས་པ་སྤང་།\footnote{སྤངས།  སྣར་ཐང་།  པེ་ཅིན། } །འཆིང་བ་དེ་\footnote{དེས་  སྣར་ཐང་། }ལས་གྲོལ་བ་གང་། །མེ་ཡི་ནང་གི་པདྨ་བཞིན། །
མཁས་པའི་ངོ་མཚར་གནས་སུ་འགྱུར། །རབ་ཏུ་བྱུང་བའི་སྒྲུབ་པ་པོས། །སངས་རྒྱས་ཆོས་ཀུན་འབྱུང་བའི་རྒྱུ། །འཕགས་པའི་རིགས་བཞི་ལ་གནས་པས། །འདོད་པ་ཆུང་ཞིང་:ཆོག་ཤེས་བྱ།\footnote{ཆོག་ཤེས་བྱས།  སྣར་ཐང་།  པེ་ཅིན། } །སྦྱངས་པའི་ཡོན་ཏན་བཅུ་གཉིས་ལ། །དེ་ཡིས་བསླབ་པར་ཐུབ་པས་གསུངས། །ཡོ་བྱད་བསྙུངས་པ་ལ་གནས་ཤིང་། །ཡོངས་སུ་འཛིན་པ་ཐམས་ཅད་ལ། །རྒྱབ་ཀྱིས་ཕྱོགས་ཏེ་གནས་པར་བྱ། །རྒྱུས་མེད་ཡུལ་དུ་གྲོང་རྒྱུ་ཞིང་། །བྱ་བཞིན་འཚོ་བ་འཕྲལ་བཙལ་བྱ། །རང་སེམས་སྦྱོང་བ་ལྷུར་ལེན་པ། །ངོ་མཚར་ཐུབ་པའི་མདོ་ལས་གསུངས། །གདུལ་དཀའ་སེམས་རྒྱུད་ཡིན་\footnote{ཡན་  སྣར་ཐང་།  པེ་ཅིན། }བཏང་ནས། །གྲགས་སོགས་འཇིག་རྟེན་ཆོས་ཀྱི་ཕྱིར། །:ཉིན་མཚན་གྱི་\footnote{ཉིན་མཚན་གྱིས་  སྣར་ཐང་།  པེ་ཅིན། }ནི་དུས་ཀུན་དུ། །རྩོད་པ་སློབ་ཕྱིར་རྩོད་པ་སྦྱོང་། །ཉན་བཤད་ལ་སོགས་ཆོས་ལ་འཇུག །ཚེ་ནི་དོན་མེད་མྱུར་དུ་འདའ། །མཆོག་གི་ལམ་ལས་དེ་ཉམས་འགྱུར། །འཆི་བདག་ཉེ་བར་གྱུར་པའི་ཚེ། །འགྱོད་པས་དེ་རྒྱུད་གདུང་བར་འགྱུར། །འཇིག་རྟེན་ཆོས་ལ་མཉམ་སེམས་བསླབ། །དེ་ཡིས་བྱིས་པ་སླུ་བར་བྱེད། །འཇིག་རྟེན་གང་གི་བློ་ལ་ཡང་། །:བདག་གི་\footnote{བདག་གིས་  པེ་ཅིན། }མིང་ཡང་མི་གནས་ཤིང་། །བདག་གི་ལུས་ཀྱི་རུས་པའི་རྡུལ། །ཤིན་ཏུ་ཕྲ་བའང་འཇིག་རྟེན་ན། །གནས་པར་མི་འགྱུར་དེ་དུས་འབྱུང་། །དེ་ཚེ་རྙེད་དང་བཀུར་སྟི་དང་། །གྲགས་སོགས་མེད་འཇིགས་\footnote{འཇིག་  སྣར་ཐང་།  པེ་ཅིན། }སྨོས་ཅི་དགོས། །དེ་ཚེ་བདག་ལ་གང་དབེན་པ། །བློ་དང་ལྡན་པས་དཔྱད་པ་ཐོབ། །ལས་དང་པོ་ཡི་གང་ཟག་གིས། །ལུས་དབེན་པ་ལ་མ་བརྟེན་པར། །སེམས་དབེན་རྙེད་པར་དཀའ་བའི་ཕྱིར། །འདྲེ་སྤངས་:ནང་དུ་\footnote{གནས་སུ་  སྣར་ཐང་།  པེ་ཅིན། }གནས་པར་བྱ། །འདྲེས་པས་འདྲིས་ཤིང་ཆགས་པར་བྱེད། །དེ་ཡིས་འཁོར་བའི་འཁོར་ལོ་བསྐོར། །དེ་ལྟར་འདྲེ་བ་སྤངས་པ་ལ། །རྟག་ཏུ་བག་དང་ལྡན་པར་བྱ། །གཉིད་ལ་དགའ་སྤངས་ཆོས་ཀུན་ཕྱིར། །དེར་གནས་དེ་ཡིས་བརྩོན་འགྲུས་བརྩམ། །དེ་ཡིས་ཆོས་ཀུན་རྫོགས་པར་བྱེད། །དྲན་པ་ཉེར་གཞག་བཞི་བསྒོམ་ཞིང་། །ཕྱིན་ཅི་ལོག་བཞི་རབ་ཏུ་སྤང་།\footnote{སྤངས།  སྣར་ཐང་།  པེ་ཅིན། } །སྨྲ་ལ་:དགའ་ཡང་\footnote{དགའ་སྤང་  སྣར་ཐང་།  པེ་ཅིན། }དོན་བསམ་བྱ། །བུ་རམ་ཤིང་ཤུན་སྙིང་པོ་ཅི་ཡང་མེད། །དགའ་བར་བྱ་བའི་རོ་ནི་ནང་ན་འདུག །ཤུན་པ་ཟོས་པས་མིས་ནི་བུ་རམ་རོ། །ཞིམ་པོ་རྙེད་པར་ནུས་པ་མ་ཡིན་ནོ། །ཤུན་པ་དེ་བཞིན་འདི་ལ་སྨྲ་བ་སྟེ། །
རོ་ལྟ་བུ་ནི་འདི་ལ་དོན་སེམས་ཡིན། །དེ་ལྟ་བས་ན་མི་རིགས་\footnote{རིག་  སྣར་ཐང་།  པེ་ཅིན། }སྨྲ་སྤངས་ཏེ། །རྟག་ཏུ་བག་ཡོད་ཀྱིས་ལ་དོན་སོམས་\footnote{སེམས་  སྣར་ཐང་།  པེ་ཅིན། }ཤིག །ནམ་མཁའི་མཐའ་ཀླས་:སེམས་ཅན་གྱི།\footnote{སེམས་ཅན་གྱིས།  སྣར་ཐང་།  པེ་ཅིན། } །ཆེད་དུ་གོ་བགོས་རིག་མཛོད་ལ། །འགའ་ཡི་ཆེད་དུ་སྒྲུབ་པ་ཡི། །སྤྱོད་པ་དག་ལ་ཉམས་མི་བྱ། །འཁོར་དང་རྙེད་པ་བཀུར་སྟི་དང་། །གྲོགས་འདོད་པ་ཡི་བློས་བསྐྱེད་ནས། །སྨྲ་ལ་དགའ་བའི་སེམས་བྱུང་ན། །སྒྲུབ་པའི་བར་ཆད་བྱེད་པའི་གདོན། །རང་གི་སེམས་དེ་ཡིན་རིག་\footnote{རིགས་  སྣར་ཐང་།  པེ་ཅིན། }མཛོད། །མཛའ་བཤེས་ལ་སོགས་གང་ལ་ཡང་། །གཅེས་དགོས་མཁོ་བ་ཆུང་བར་བྱ། །མཁོ་བའི་སྒོ་ནས་ཉམས་འགྱུར་ཞིང་། །ཆོས་ལའང་བར་ཆད་མང་དུ་འབྱུང་། །ལས་ལ་དགའ་བ་རབ་སྤངས་ཏེ། །གདུལ་དཀའི་སེམས་གདུལ་དགེ་བ་སྤྱད། །སྤྲོས་ལ་དགའ་བ་རབ་སྤངས་ཏེ། །བཟོད་ལ་ངེས་པས་བདག་ཉིད་བརྒྱན། །བཟོད་པའི་ཆེ་བ་དཔག་ཏུ་མེད། །རྙེད་དང་བཀུར་སྟི་ལ་སོགས་པའི། །ཆོས་དྲུག་ཉེས་པ་མཐོང་བར་བྱ། །སེམས་དཔའི་སྤྱོད་པ་གྲངས་མེད་ཀྱང་། །བསྡུ་ན་ཐབས་དང་ཤེས་རབ་གཉིས། །ཐབས་དང་ཤེས་རབ་ཕ་མ་ཡིས། །སངས་རྒྱས་སྲས་ནི་སྐྱེད་པར་བྱེད། །:བདེར་གཤེགས་\footnote{བདེ་གཤེགས་  སྣར་ཐང་།  པེ་ཅིན། }སྲས་ནི་དོན་གཉེར་བས། །ཐབས་དང་ཤེས་རབ་ཕ་མ་ཡིན།\footnote{ཡི།  སྣར་ཐང་།  པེ་ཅིན། } །སྒྲུབ་པ་འདི་གཉིས་འབྲེལ་པར་བྱ། །སྒྲུབ་པ་འདི་གཉིས་བྲལ་གྱུར་ན། །སངས་རྒྱས་སྲས་སྐྱེད་མི་ནུས་ཏེ། །སྐྱེས་པ་དང་ནི་བུད་མེད་དག །གཅིག་ལ་གཅིག་ནི་ཟླ་མེད་བཞིན། །གང་:ཕྱིར་ཡ་\footnote{ཕྱིར་ཡང་  སྣར་ཐང་།  པེ་ཅིན། }བྲལ་:འཆིང་བ་\footnote{འཆིངས་པར་  སྣར་ཐང་། འཆིང་བར་  པེ་ཅིན། }གསུངས། །ཆོས་ཀུན་རྩ་བར་རབ་བསྟན་པའི། །འདུན་པ་རྟག་ཏུ་བསྒོམ་བྱ་ཞིང་། །ཟླ་བ་ཡར་གྱི་ངོ་བཞིན་དུ། །སྒྲུབ་བློ་རྟག་ཏུ་འཕེལ་བར་བྱ། །སྟོབས་དང་ལྡན་པ་ཉིད་དུ་བྱ། །སྒྲུབ་པའི་བློ་ནི་འཕེལ་འགྱུར་\footnote{གྱུར་  སྣར་ཐང་།  པེ་ཅིན། }ན། །རླན་ལྡན་རི་རྩེའི་:རྩ་ཤིང་\footnote{རྩྭ་ཤིང་  སྣར་ཐང་།  པེ་ཅིན། }བཞིན། །སྒྲུབ་པ་འཕེལ་བར་གདོན་མི་ཟ། །སྒྲུབ་བློ་\footnote{བློས་  སྣར་ཐང་། }སྟོབས་དང་ལྡན་གྱུར་ན། །སྤྱོད་པའི་ཁུར་ལྕི་ཡུན་རིང་དུ། །ཁུར་ཡང་སྐྱོ་\footnote{སྐྱོན་  སྣར་ཐང་།  པེ་ཅིན། }ཞིང་ངལ་མི་འགྱུར། །ཆོས་སྤྱོད་རྣམ་བཅུ་ལ་སོགས་པའི། །ཚོགས་བསག་\footnote{བསགས་  སྣར་ཐང་།  པེ་ཅིན། }སྒོ་ནི་ཐམས་ཅད་ནས། །ཚོགས་གཉིས་:བསག་པ་\footnote{བསགས་པ་  སྣར་ཐང་།  པེ་ཅིན། }ལྷུར་བླང་བྱ། །སློབ་པའི་དུས་ན་ཆེ་བ་གང་། །དེ་ཡི་རྟེན་ལ་ཆོས་ཀུན་སྐྱེ།\footnote{སྐྱེད།  སྣར་ཐང་།  པེ་ཅིན། } །སེམས་ཅན་དོན་ལ་མཐུ་ལྡན་འགྱུར། །སྐུ་དང་ཡེ་ཤེས་འབྲས་བུ་འབྱུང་། །
ཐབས་དང་ཤེས་རབ་སྙིང་པོ་གང་། །ཞི་གནས་ལྷག་མཐོང་རྣལ་འབྱོར་བསྒོམ། །འཇིག་རྟེན་འདས་དང་:འཇིག་རྟེན་གྱི།\footnote{འཇིག་རྟེན་གྱིས།  པེ་ཅིན། } །ཆོས་ཀུན་དེ་གཉིས་འབྲས་བུར་གསུངས། །མངོན་ཤེས་མཐུ་དང་ལྡན་བྱ་དང་། །ཟག་མེད་ལམ་ནི་བསྐྱེད་པའི་ཕྱིར། །དང་པོ་ཞི་གནས་བསྐྱེད་པར་བྱ། །ཞི་གནས་ཚོགས་ནི་ཉམས་པ་ཡིས། །རིང་དུ་འབད་ཀྱང་འགྲུབ་མི་འགྱུར། །ཏིང་འཛིན་ཚོགས་ལ་ལེགས་པར་བསླབ། །ཏིང་འཛིན་གནོད་པ་ཀུན་སྤངས་ཏེ། །མཐུན་པའི་དམིགས་པ་གང་ཡིན་པ།\footnote{ལ།  སྣར་ཐང་།  པེ་ཅིན། } །སྤོང་བའི་འདུ་བྱེད་བརྒྱད་ལྡན་པར། །དེ་དོན་གཉེར་བས་གཙུབ་\footnote{གཙུགས་  སྣར་ཐང་།  པེ་ཅིན། }ཤིང་ལྟར། །ཆགས་པའི་རླན་དང་བྲལ་བ་ཡིས། །རྟག་ཏུ་རྒྱུན་དང་ལྡན་པར་བསྒོམ། །ཉོན་མོངས་གཡུལ་ལས་རྒྱལ་བྱའི་ཕྱིར། །ཞི་གནས་ལ་བརྟེན་\footnote{རྟེན་  སྣར་ཐང་།  པེ་ཅིན། }ལྷག་མཐོང་བསྒོམ། །ལྷག་མཐོང་གྲུབ་པར་གྱུར་པ་ཡིས། །མཉམ་གཞག་ལངས་པའི་དུས་དག་ཏུ། །སྒྱུ་མའི་དཔེ་བརྒྱད་ལྟ་བུར་ནི། །ཆོས་ཀུན་ལྟ་བ་གོམས་བྱས་པས། །རྗེས་ཀྱིས་རྟོགས་པ་སྦྱང་བ་དང་། །ཐབས་ལ་སློབ་པ་གཙོ་བོར་བྱ། །མཉམ་པར་གཞག་པའི་དུས་དག་ཏུ། །ཞི་གནས་ལྷག་མཐོང་ཆ་མཉམ་ཞིང་། །དེ་རྒྱུན་རྟག་ཏུ་གོམས་པར་བྱ། །དེ་ལྟར་\footnote{ལྟ་  སྣར་ཐང་།  པེ་ཅིན། }ཚུལ་བཞིན་:བསླབས་པའི་\footnote{བརླབ་པའི་  སྣར་ཐང་།  པེ་ཅིན། }མཐུས། །དྲོད་སོགས་ངེས་འབྱེད་:བཞི་ཐོབ་\footnote{བཞིས་ཐོས་  སྣར་ཐང་། བཞི་ཐོས་  པེ་ཅིན། }ནས། །ས་བཅུའི་ཡེ་ཤེས་རིམ་གྱིས་སྐྱེད།\footnote{སྐྱེ  སྣར་ཐང་། སྐྱེས།  པེ་ཅིན། } །དེ་ཡིས་མྱུར་དུ་དེ་འཚང་རྒྱ། །ནོར་བུ་བཞིན་དུ་གཞན་གྱི་དོན། །ལྷུན་གྱིས་གྲུབ་པར་དེ་བྱེད་འགྱུར། །ཤིན་ཏུ་བསྡུས་ན་གོ་མི་འགྱུར། །ཤིན་ཏུ་སྤྲོས་ན་:གཞུང་མངས་\footnote{གཞུངས་མ་  སྣར་ཐང་།  པེ་ཅིན། }འགྱུར། །བློ་དང་ལྡན་པས་ལེགས་དཔྱད་ན། །གོ་བའི་ཚད་དུ་བདག་གིས་གདམས། །བདག་གི་བླ་མ་ཡོན་ཏན་མང་མངའ་རྒྱ་མཚོ་ཆེ་དང་མཚུངས། །འཇིག་རྟེན་ཆོས་ལ་མི་གཟིགས་ཉིད་གཞན་དོན་ཕྱིར་སྒྲུབ་པ་སྙིང་པོར་འཛིན། །འཇིག་རྟེན་མ་རིག་གིས་ལོང་ཤེས་རབ་མིག་འབྱེད་མཐུ་མངའ་དུ་མ་ཡིས། །གདམས་པའི་དོན་དང་གཙུག་ལག་བསྟན་བཅོས་ལས་བཤད་བསླབ་དགོས་ཞེས། །གཞན་ལ་ཕན་པ་འབྱུང་སྲིད་བསམ་པས་ཡི་གེར་གནས་པར་བྱས། །དད་དང་ཤེས་རབ་ནོར་ལྡན་སྒྲུབ་པ་སྙིང་པོར་བྱེད་འདོད་གང་། །ཐེག་པ་ལམ་གྱི་སྒྲུབ་ཐབས་ཡང་དག་ཡི་གེར་བསྡུས་འདི་ལ། །གལ་ཏེ་མོས་པ་ཡོད་སྲིད་འདི་བཞིན་བྱས་ཏེ་རང་གཞན་དོན་དུ་འགྱུར། །ཐེག་པ་ཆེན་པོའི་ལམ་གྱི་སྒྲུབ་ཐབས་ཡི་གེར་བསྡུས་པ། སློབ་དཔོན་ཆེན་པོ་དཔལ་མར་མེ་མཛད་ཡེ་ཤེས་ཀྱི་ཞལ་སྔ་ནས་མཛད་པ་རྫོགས་སོ།། །།རྒྱ་གར་གྱི་མཁན་པོ་དེ་ཉིད་དང་། ལོ་ཙཱ་བ་དགེ་སློང་དགེ་བའི་བློ་གྲོས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པ། ། 