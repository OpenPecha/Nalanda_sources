\setcounter{footnote}{0} 
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཀླུ་རྣམས་ཀྱི་གདོན་ལས་གྲོལ་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས། དཀྱིལ་འཁོར་སྔ་མ་བཞིན་དུ་བྲིས་ལ། གཙོ་བོའི་བུམ་པ་ལ་ལས་ཐམས་ཅད་པའི་སྔགས་ཀྱིས་བསངས་ལ། དཀྱིལ་འཁོར་གྱི་དབུས་སུ་གཞག །དེ་ནས་བག་ཟན་ལ་ཀླུ་ཆེན་པོ་བརྒྱད་ཀྱི་གཟུགས་སོར་བཞི་པ་ཐལ་མོ་སྦྱར་བ་ཚོན་གྱིས་བསྒྱུར་ཏེ། སོ་སོའི་གནས་སུ་བུམ་པ་ལ་ཁ་བསྟན་ལ་གཞག་གོ། །དེ་ནས་དཀྱིལ་འཁོར་གྱི་ཕྱོགས་མཚམས་རྣམས་སུ་སྦྲུལ་ནག་པོ་བརྒྱད། རྩངས་པ་དམར་པོ་བརྒྱད། སྦལ་པ་སེར་པོ་བརྒྱད། སྡིག་པ་སྔོན་པོ་བརྒྱད། ཉ་ལྗང་གུ་བརྒྱད། ལྕོང་མོ་:དམར་མོ་\footnote{དམར་པོ་  སྣར་ཐང་།  པེ་ཅིན། }བརྒྱད། སྡོམ་\footnote{རྡོམ་  སྣར་ཐང་།  པེ་ཅིན། }ནག་པོ་བརྒྱད། བྱ་དཀར་མོ་བརྒྱད། གླང་དམར་པོ་བརྒྱད། ཆུ་སྲིན་སྔོན་པོ་བརྒྱད། ར་དཀར་མོ་བརྒྱད། སྲམ་:སྔོན་པོ་\footnote{སྔོན་སྔོ་སྐྱ་  སྣར་ཐང་།  པེ་ཅིན། }བརྒྱད། རྟ་:སྨུག་པོ་\footnote{སྨུག་མོ་  སྣར་ཐང་། }བརྒྱད། སྒོ་བཞིར་ཤར་དུ་:སྟག་སྐྱ་བོ།\footnote{སྟག།  སྣར་ཐང་།  པེ་ཅིན། } ལྷོར་:སེང་གེའི་\footnote{སེང་གེ་  སྣར་ཐང་།  པེ་ཅིན། }མགོ་ཅན། ནུབ་ཏུ་བ་ལང་གི་མགོ་ཅན། བྱང་དུ་བྱི་ལའི་མགོ་ཅན་ཕྱོགས་ཀྱི་ཁ་དོག་དང་མཐུན་པའོ། །མུ་ཁྱུད་ཀྱི་སྟེང་དུ་ཀླུ་བརྒྱད་ཀྱི་ཆུང་མ་རལ་པ་ཅན་མདོག་ཁྲ་བོ་བརྒྱད་གཞག་གོ། །མུ་རན་རྣམས་སུ་བྱོལ་སོང་གི་གཟུགས་སྣ་ཚོགས་ལ་ཚོན་སྣ་ཚོགས་པས་བསྒྱུར་ལ་གཞག་གོ། །སྲོག་ཆགས་དེ་དག་ནི་གཙོ་བོ་ལ་བཀའ་ཉན་པའི་ཚུལ་གྱིས་བལྟའོ། །དེ་ནས་དཀྱིལ་འཁོར་གྱི་ཕྱོགས་མཚམས་རྣམས་སུ་ཁམ་ཕོར་གཙང་མའམ། རིན་པོ་ཆེའི་སྣོད་དུ་བ་དམར་མོའི་འོ་མ་སྦྲང་རྩི་དང་། ཀ་ར་དང་། བུ་རམ་ལ་སོགས་ཏེ། :མངར་སྣ་\footnote{མངར་  སྣར་ཐང་།  པེ་ཅིན། }རྣམས་དང་། ནཱ་\footnote{ན་  སྣར་ཐང་།  པེ་ཅིན། }ག་གེ་སར་ལ་སོགས་པའི་ཀླུ་སྨན་སྣ་ཚོགས་བླུགས་ཏེ། དར་ལྗང་གུས་ཕུབ་ལ་གཞག་གོ། །ཀླུའི་གཏོར་མ་ཉི་ཤུ་རྩ་གཅིག་ཕྱོགས་གཏོར་དང་། བགེགས་གཏོར་ཀྱང་གཞན་དང་མཐུན་པར་བསག་གོ། །རིན་པོ་ཆེ་དང་བལ་ཚོན་སྣ་ཚོགས་པ་ཡང་སོབས་\footnote{སྐབས་  ཅོ་ནེ། སོགས་  སྣར་ཐང་།  པེ་ཅིན། }སུ་འབུལ་\footnote{དབུལ་  སྣར་ཐང་།  པེ་ཅིན། }ལོ། །དེ་ནས་ཛཿ་ཧཱུཾ་བཾ་ཧོཿ་ས་ཀླུ་རྣམས་གཟུགས་བརྙན་ལ་བཅུག་སྟེ་དེ་དག་མཆོད་པར་བྱའོ། །མེ་ལོང་གི་ནང་དུ་གཟུགས་བརྙན་གསལ་བར་བྱས་ལ། ནད་པའི་ལུས་ལ་རྨ་བྱས་བྱབས་ཏེ། མེ་ལོང་གི་གཟུགས་བརྙན་དང་དཀྱིལ་འཁོར་གསལ་བར་བྱས་ལ། འོ་མ་སྦྲེང་ཞིང་སྐབས་སུ་དུག་འདོན་པའི་ཆོ་ག་བྱའོ། །སྔ་མ་བཞིན་བསྟོད་ཅིང་། སྙིང་པོ་ཤིན་ཏུ་བསྡུས་པའི་གཤམ་ལ། ཀླུ་བརྒྱད་ཀྱི་སྙིང་པོ་བཟླས་སོ། །དེ་ལྟར་བརྒྱ་སོང་ཞིང་ཀླུ་རྣམས་ལ་སྨན་དབུལ་བ་ནི། ཀྭ་ཡེ་:ཀླུ་ཆེན་པོ་\footnote{ཀླུ་ཆེན་  སྣར་ཐང་།  པེ་ཅིན། }བརྒྱད་པོ་ཚུར་ཉོན་དང་། །ང་ནི་རྡོ་རྗེ་རྣམ་འཇོམས་ཏེ། །རིག་སྔགས་གྲུབ་པས་ཡས་དོར་ཏེ། །ཀླུ་རྣམས་ང་ཡི་བཀའ་ལ་ཉོན། །ང་ཡི་བཀའ་ལ་མི་ཉན་ན། །རྡོ་རྗེ་འཛིན་པའི་རྡོ་རྗེ་འདིས། །ཀླུ་ཡི་སྙིང་ལ་མེ་སྦར་ནས། །མགོ་ལུས་བྱེ་མས་:སྲེག་པར་\footnote{བསྲེག་པར་  སྣར་ཐང་།  པེ་ཅིན། }བྱེད། །དེ་བས་ང་ཡི་བཀའ་ཉོན་ཅིག །ཧཱུཾ་གདུག་པའི་ནད་\footnote{ནད་པའི་ནད་  སྣར་ཐང་།  པེ་ཅིན། }རྣམས་གདོན་པའི་ཕྱིར། །ཀླུ་རྒྱལ་རྣམས་ལ་མཆོད་པར་འབུལ། །ནཱ་\footnote{ན་  སྣར་ཐང་།  པེ་ཅིན། }ག་གེ་སར་བདུད་རྩི་འབུལ། །ནཱ་\footnote{ན་  སྣར་ཐང་།  པེ་ཅིན། }ག་པུས་པའི་བདུད་རྩི་འབུལ། །རྒྱ་མཚོ་ལྦུ་\footnote{སྦུ་  སྣར་ཐང་།  པེ་ཅིན། }བའི་བདུད་རྩི་འབུལ། །གླ་གོར་ཞོ་ཤའི་བདུད་རྩི་འབུལ། །མཁལ་མ་ཞོ་ཤའི་བདུད་རྩི་འབུལ། །སྙིང་ཞོ་ཤ་ཡི་བདུད་རྩི་འབུལ། །པུ་ཤེལ་ཙེ་\footnote{རྩེ་  སྣར་ཐང་།  པེ་ཅིན། }ཡི་བདུད་རྩི་འབུལ། །ཀཎྜ་ཀ་རིའི་བདུད་རྩི་འབུལ། །མཁལ་སྲན་བྲེ་ཡི་བདུད་རྩི་འབུལ། །ཅུ་\footnote{བཅུ་  སྣར་ཐང་།  པེ་ཅིན། }གང་དཀར་པོའི་བདུད་རྩི་འབུལ། །གུར་ཀུམ་དག་གི་བདུད་རྩི་འབུལ། །འོམ་\footnote{འུན་  སྣར་ཐང་།  པེ་ཅིན། }བུ་དག་གི་བདུད་རྩི་འབུལ། །དབང་པོ་ལག་པའི་བདུད་རྩི་འབུལ། །ཆུ་སྲིན་སྡེར་མོའི་བདུད་རྩི་འབུལ། །རྡོ་རྒྱུས་དཀར་པོའི་བདུད་རྩི་འབུལ། །ཐལ་ཀ་རྡོ་རྗེའི་བདུད་རྩི་འབུལ། །དཀར་གསུམ་དག་གི་བདུད་རྩི་འབུལ། །མངར་གསུམ་དག་གི་བདུད་རྩི་འབུལ། །ཞེས་བརྗོད་ཅིང་ཀླུ་རྣམས་ཀྱི་སྙིང་པོ་བརྒྱ་ཚར་རེ་བཟླས། དེ་ནས་ཀླུ་གསོ་བའི་ཆོ་ག་ནི། ཧཱུྃ་ནཱ་\footnote{ན་  སྣར་ཐང་།  པེ་ཅིན། }ག་གེ་སར་སྨན་ཕུལ་བས། །ཀླུ་ཡི་གློ་\footnote{ཀླད་ནད་སོགས་གྱུར་ཅིག་ཀླུ་ཡི་ཀློ་  སྣར་ཐང་།  པེ་ཅིན། }ནད་སོས་གྱུར་ཅིག །ནཱ་\footnote{ན་  སྣར་ཐང་།  པེ་ཅིན། }ག་བུས་\footnote{སྦུས་  སྣར་ཐང་།  པེ་ཅིན། }པའི་སྨན་ཕུལ་བས། །ཀླུ་ཡི་མཆིན་ནད་སོས་གྱུར་ཅིག །རྒྱ་མཚོ་ལྦུ་\footnote{སྦུ་  སྣར་ཐང་།  པེ་ཅིན། }བའི་སྨན་ཕུལ་བས། །ཀླུ་ཡི་དབུགས་ནད་སོས་གྱུར་ཅིག །གླ་གོར་ཞོ་ཤའི་སྨན་ཕུལ་བས། །ཀླུ་ཡི་ཀླད་ནད་སོས་གྱུར་ཅིག །མཁལ་མ་ཞོ་ཤའི་བདུད་རྩི་ཡིས། །ཀླུ་ཡི་མཁལ་ནད་སོས་གྱུར་ཅིག །སྙིང་ཞོ་ཤ་ཡི་སྨན་ཕུལ་བས། །ཀླུ་ཡི་སྙིང་ནད་སོས་གྱུར་ཅིག །པུ་\footnote{སྦུ་  སྣར་ཐང་།  པེ་ཅིན། }ཤེལ་ཙེ་\footnote{རྩེ་  སྣར་ཐང་།  པེ་ཅིན། }ཡི་སྨན་ཕུལ་བས། །ཀླུ་ཡི་སྐྲ་\footnote{སྐྲངས་  སྣར་ཐང་།  པེ་ཅིན། }ནད་སོས་གྱུར་ཅིག །ཀཎྜ་\footnote{ཀཎྚ་  སྣར་ཐང་།  པེ་ཅིན། }ཀ་རིའི་སྨན་ཕུལ་བས། །ཀླུ་ཡི་རྐང་ནད་སོས་གྱུར་ཅིག །མཁལ་སྲན་ཁྲ་བོའི་སྨན་ཕུལ་བས། །
ཀླུ་ཡི་ཁ་ནད་སོས་གྱུར་ཅིག །ཅུ་\footnote{བཅུ་  སྣར་ཐང་།  པེ་ཅིན། }གང་དཀར་པོའི་སྨན་ཕུལ་བས། །ཀླུ་ཡི་སོ་ནད་སོས་གྱུར་ཅིག །གུར་གུམ་དག་གི་སྨན་ཕུལ་བས། །ཀླུ་ཡི་རྒྱུ་ནད་སོས་གྱུར་ཅིག །འོམ་བུ་དག་གི་སྨན་ཕུལ་བས། །ཀླུ་ཡི་ཁོང་ནད་སོས་གྱུར་ཅིག །དབང་པོ་ལག་པའི་སྨན་ཕུལ་བས། །ཀླུ་ཡི་ཡན་ལག་སོས་གྱུར་ཅིག །ཆུ་སྲིན་སྡེར་མོའི་སྨན་ཕུལ་བས། །ཀླུ་ཡི་སེམས་ནད་སོས་གྱུར་ཅིག །རྡོ་རྒྱུས་དཀར་པོའི་སྨན་ཕུལ་བས། །ཀླུ་ཡི་ཆུ་རྒྱུས་ཉམས་པ་སོས་གྱུར་ཅིག །ཐལ་ཀ་རྡོ་རྗེའི་སྨན་ཕུལ་བས། །ཀླུ་ཡི་གསང་ནད་སོས་གྱུར་ཅིག །དཀར་གསུམ་བདུད་རྩི་ཕུལ་བ་ཡིས། །ཀླུ་ཡི་གཟི་མདངས་ཉམས་པ་སོས་གྱུར་ཅིག །མངར་གསུམ་བདུད་རྩི་ཕུལ་བ་ཡིས། །ཀླུ་རྣམས་ལུས་ཤེད་རྫོགས་གྱུར་ཅིག །ཅེས་སྨན་གྱིས་ལུས་ནད་རྣམས་བསལ་ནས། ཀླུའི་དུག་\footnote{སྐྲག་  སྣར་ཐང་།  པེ་ཅིན། }དབྱུང་ཞིང་གདོན་ལས་དགྲོལ་བའི་ཆོ་ག་ནི། མེ་ལོང་གི་དཀྱིལ་འཁོར་ལ་རྩི་མཆོད་:འབུལ་བ་\footnote{དབུལ་བ་  སྣར་ཐང་།  པེ་ཅིན། }ནི། རྨ་བྱས་དུག་བྱབ་ཅིང་འདི་སྐད་དོ། །ནཱ་\footnote{། །ཧཱུཾ་ན་  སྣར་ཐང་།  པེ་ཅིན། }ག་གེ་སར་སྨན་གྱི་མཆོག །ནཱ་\footnote{ན་  སྣར་ཐང་།  པེ་ཅིན། }ག་གེ་སར་འདི་ཕུལ་བས། །ཀླུ་ཡི་ནད་རྣམས་སོས་གྱུར་ཅིག །ཀླུ་ཡི་ནད་རྣམས་སོས་པ་བཞིན། །མི་ཡི་ནད་རྣམས་སོས་གྱུར་ཅིག །ཀླུ་ཡི་ནད་རྣམས་སོས་ནས་ཀྱང་། །ཀླུ་རྣམས་མདངས་དང་ལྡན་གྱུར་ཅིག །ཀླུ་རྣམས་མདངས་དང་ལྡན་ནས་ཀྱང་། །མི་རྣམས་མདངས་དང་ལྡན་གྱུར་ཅིག །ཀླུ་རྣམས་མདངས་དང་ལྡན་ནས་ཀྱང་། །ཀླུ་ཡི་དུག་རྣམས་ཕྱིར་ཕྱུང་\footnote{ཕྱུངས་  སྣར་ཐང་།  པེ་ཅིན། }ཤིག །དུག་འདི་ས་ཡི་ནང་དུ་སོང་། །རེག་པའི་དུག་རྣམས་ཕྱིར་ཕྱུང་\footnote{ཕྱུངས་  སྣར་ཐང་།  པེ་ཅིན། }ཤིག །ཁ་རླངས་དུག་རྣམས་ཕྱིར་ཕྱུང་\footnote{ཕྱུངས་  སྣར་ཐང་།  པེ་ཅིན། }ཤིག །དུག་རྣམས་ས་ཡི་ནང་དུ་སོང་། །དེ་བཞིན་ཆུ་དང་མེ་དང་རླུང་། །འབྱུང་བ་བཞི་ལ་དུག་སོང་ཅིག །ཅེས་བརྗོད་ཅིང་ཕུད་ཕུད་ཅེས་དུག་གི་རླངས་པ་སྔོན་དམར་དུ་འབྱུང་\footnote{བྱུང་  སྣར་ཐང་།  པེ་ཅིན། }ཞིང་། རྨ་བྱས་བྱབས་ལ་མེ་ལོང་ལ་བསྟིམ་མོ། །སྨན་ཀུན་ལ་ཚིག་དེ་ཀུན་སྦྱར། དེ་ལྟར་སྙིང་པོ་སྟོང་ཚར་ཞིང་དེ་ལྟར་གདོན་དགྲོལ་གྱི་ཆོ་ག་ཚིག་ཏུ་བརྗོད་ཅིང་། དུག་གདོན་ནོ། །ནད་པའི་ལུས་:མགོ་མཇུག་\footnote{མགོ་གཞུག་  སྣར་ཐང་།  པེ་ཅིན། }ཏུ་:སྨྱག་ཤད་\footnote{སྨག་ཤད་  སྣར་ཐང་།  པེ་ཅིན། }ཀྱི་ལྕུག་མའམ། བལ་པོ་སེའུའི་ལྕུག་མས་བརྡེག་གོ། །རྨ་དང་ཤུ་བ་ཡོད་པ་རྣམས་ལ་ཁྲུས་བྱའོ། །དེ་ནས་ཀླུ་རྣམས་ལ་གཏོར་མ་རྒྱ་ཆེན་པོ་གཏང་\footnote{བཏང་  སྣར་ཐང་།  པེ་ཅིན། }ངོ། །བགེགས་དང་ཕྱོགས་སྐྱོང་རྣམས་ལ་ཡང་གཏོར་མ་གཏང་\footnote{བཏང་  སྣར་ཐང་།  པེ་ཅིན། }ངོ། །དེ་ནས་དཀྱིལ་འཁོར་གཟུགས་དང་བཅས་པ་དེ་ཆུ་ཀླུང་ཆེན་པོའམ། ཡང་ན་སའི་གཏེར་དུ་སྦའོ། །དེ་ནས་ཚེ་དབང་བསྐུར་ཞིང་བཀྲ་ཤིས་གསོལ། ཁྲུས་བྱ་ཞིང་སྙིང་པོ་རྒྱས་བསྡུས་གང་མོས་ལ་བརྒྱ་རྩ་བརྒྱད་ཟློས་\footnote{བཟློས་  སྣར་ཐང་།  པེ་ཅིན། }སུ་:གཞུག་གོ།\footnote{གཞུག།  སྣར་ཐང་།  པེ་ཅིན། } །མི་ཤིགས་པ་ལུས་ཐམས་ཅད་:རྡོ་རྗེར་\footnote{རྡོ་རྗེས་  སྣར་ཐང་།  པེ་ཅིན། }བྱིན་གྱིས་བརླབས་ལ་གཞག་གོ། །ཀླུའི་གདོན་ལས་གྲོལ་བར་བྱེད་པ་སྦྲུལ་འཛིན་བསང་བ་ཞེས་བྱ་བ། དཔལ་མར་མེ་མཛད་བཟང་པོས་མཛད་པ་རྫོགས་སོ། ། 