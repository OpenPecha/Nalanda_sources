\setcounter{footnote}{0} 
\chapter{༄༅། །རྡོ་རྗེ་དྲིལ་ཐབས་ཀྱི་མཆོད་པའི་ཐབས་ཀྱི་རིམ་པ།}༄༅༅། །རྒྱ་གར་སྐད་དུ། བཛྲ་གྷཎྚ་པཱུ་ཛ་ཀྲ་མ་སཱ་དྷ་ནཾ། བོད་སྐད་དུ། རྡོ་རྗེ་དྲིལ་:ཐབས་ཀྱིས་\footnote{ཐབས་ཀྱི་  སྣར་ཐང་།  པེ་ཅིན། }མཆོད་པའི་ཐབས་ཀྱི་རིམ་པ། །དཔལ་རྡོ་རྗེ་ཅན་ལ་ཕྱག་འཚལ་ལོ། །སྒྲིབ་གཉིས་སྤོང་ཞིང་ཚོགས་གཉིས་བསྒྲུབ། །མཆོད་པ་དག་ལ་རྟག་དགའ་ཕྱིར། །རྡོ་རྗེ་དྲིལ་བུའི་:སྒྲུབ་པ་\footnote{བསྒྲུབ་པ་  སྣར་ཐང་།  པེ་ཅིན། }ནི། །བདེ་མཆོག་གསང་ལ་བཏུད་\footnote{བདུད་  སྣར་ཐང་།  པེ་ཅིན། }དེ་བཤད། །ཡིད་དང་མཐུན་ཞིང་\footnote{མོང་  སྣར་ཐང་།  པེ་ཅིན། }དབེན་གནས་སུ། །ཡང་དག་དོན་ལྡན་རྣལ་འབྱོར་གྱིས། །རྡོ་རྗེ་དྲིལ་བུ་བྱིན་གྱིས་བརླབ། །མཛེས་པའི་མཎྜལ་སྟེང་དག་ཏུ། །མེ་ཏོག་ཚོམ་བུ་གཉིས་བཞག་སྟེ། །རྡོ་རྗེ་དྲིལ་བུ་སྟེང་དུ་བཞག །\footnote{གཞག །  སྣར་ཐང་།  པེ་ཅིན། }དང་པོར་དག་པའི་:ཁྲུས་བྱ་\footnote{ཁྲུས་པ་  སྣར་ཐང་།  པེ་ཅིན། }སྟེ། །མོས་པ་ཙམ་གྱིས་ལྷར་\footnote{ལྟར་  སྣར་ཐང་།  པེ་ཅིན། }བསྐྱེད་ནས། །འོད་ཀྱིས་བརྟག་\footnote{རྟགས་  སྣར་ཐང་།  པེ་ཅིན། }གཉིས་སྦྱང་\footnote{སྟང་  སྣར་ཐང་།  པེ་ཅིན། }བྱ་སྟེ། །སྟོང་པའི་ངང་ལས་ཨཱཿ་ཧཱུཾ་བསྐྱེད། །དེ་ནས་རྡོ་རྗེ་དྲིལ་བུ་གཉིས། །དེ་ནས་དཔལ་ལྡན་ཡབ་ཡུམ་བསྐྱེད། །དེ་ལ་ཡེ་ཤེས་འཁོར་ལོ་གཞུག །\footnote{བཞུག །  སྣར་ཐང་།  པེ་ཅིན། }གཉིས་མེད་བསྟིམ་\footnote{བསྟིམས་  སྣར་ཐང་།  པེ་ཅིན། }ནས་དབང་བསྐུར་ཞིང་། །བྱིན་གྱིས་བརླབས་ནས་མཆོད་ཅིང་བསྟོད། །དེ་འོད་ཞུ་ལས་རྡོར་དྲིལ་གྱུར།\footnote{འགྱུར།  སྣར་ཐང་།  པེ་ཅིན། } །བཟླས་པ་བྱས་ནས་བླང་བར་བྱ། །:གཡོན་གྱིས་\footnote{གཡོན་གྱི་  སྣར་ཐང་།  པེ་ཅིན། }སྟེང་འོག་ཚུལ་དུ་བླང་། །དེ་ནས་གཡས་སུ་རྡོ་རྗེ་བླང་། །སྙིང་ག་དག་ཏུ་བཟུང་\footnote{གཟུང་  སྣར་ཐང་།  པེ་ཅིན། }ནས་ནི། །དྲིལ་བུ་གཡོན་གྱི་དཀུ་རུ་བསྟེན། །དེ་ནས་གཡོན་དུ་གར་བཅས་ཏེ། །གཡས་ལ་ཐུག་པ་དགུ་རུ་བསྐོར། །དེ་ནས་གོང་བཞིན་གཟུང་བར་བྱ། །དང་པོ་ཐུན་མོང་བཤད་བྱ་སྟེ། །གར་བསྐོར་\footnote{སྐོར་  པེ་ཅིན། }རྡོ་རྗེ་དྲིལ་བུ་གཉིས། །གོང་བཞིན་འཛིན་པ་བཅའ་བ་སྟེ། །དེ་ནས་དྲིལ་བུ་ལེན་གསུམ་དཀྲོལ། །དེ་ནས་གཉིས་ཀས་ལན་གསུམ་སྟེ། །ཐ་མས་སྟེང་དུ་བསྐོར་ནས་ནི། །གར་བསྐོར་གོང་བཞིན་འཛིན་པ་ནི། །ཀུན་གྱི་སྔོན་དུ་འགྲོ་བ་ཡིན། །བ་དན་ཕྱར་\footnote{ཕྱེར་  ཅོ་ནེ། }བའི་རྣམ་པ་ལ། །:དྲང་པོར་\footnote{དང་པོར་  སྣར་ཐང་།  པེ་ཅིན། }འཛིན་དང་དྲིལ་བུ་འཁྲོལ། །རྡོ་དྲིལ་གསོར་གསིལ་བཅས་པ་ལ། །:གཉིས་ཀ་\footnote{གཉིས་པ་  སྣར་ཐང་།  པེ་ཅིན། }འཛིན་པ་སྦྱོར་མིན་ཏེ། །དཀྲོལ་བ་བ་དན་གཡོབ་པ་ལ། །དང་པོ་ལ་སོགས་:ལུགས་བཞིན་ཏེ།\footnote{ལུགས་བཞིན་ནོ།  སྣར་ཐང་།  པེ་ཅིན། } །བ་དན་མི་གཡོབ་:བཏིང་པ་\footnote{གཏིང་པ་  སྣར་ཐང་།  པེ་ཅིན། }ལ། །མི་དཀྲོལ་མི་:གསོར་སོ་\footnote{གསོར་མོ་  སྣར་ཐང་།  པེ་ཅིན། }རུ་བཞག །བ་དན་འགུགས་པའི་དུས་དག་ཏུ། །དྲན་པ་ཆུ་བུར་བཞིན་དུ་དཀྲོལ། །སེམས་ཅན་དོན་བརྩོན་གྱུར་པ་ན། །མདུང་ཐབས་ཞེས་ནི་བྱ་བ་སྟེ། །ཉོན་མོངས་ཐ་བ་འབིགས་པའི་ཚུལ། །
དང་པོ་དྲིལ་བུ་གསུམ་ཡིན་ཏེ། །གཡས་སུ་འཕང་པའི་འབིགས་བཞིན་ཏེ། །གཡོན་དུ་གཉི་གས་བྱེད་པ་ཡིན། །སྒྲིབ་པ་གཉིས་ནི་འཇོམས་པ་སྟེ། །ལན་གསུམ་བསྐོར་བ་དངོས་གྲུབ་ལེན། །སྟེང་དུ་བསྐོར་བ་:བརྟན་པར་\footnote{བསྟན་པར་  སྣར་ཐང་།  པེ་ཅིན། }བྱེད། །སྙིང་གར་:བཟུང་བས་\footnote{གཟུང་བས་  སྣར་ཐང་།  པེ་ཅིན། }བཀྲག་མདངས་བསྐྱེད། །དོན་:གྲུབ་སྦྱོར་\footnote{འགྲུབ་སྦྱོར་  སྣར་ཐང་།  པེ་ཅིན། }བ་བཤད་བྱ་སྟེ། །གཡས་ཀྱིས་རྒྱ་གྲམ་སྦྱོར་བ་དང་། །གཡོན་དང་དབུས་ཀྱི་སྦྱོར་བ་ནི། །སྐུ་གསུང་ཐུགས་ཀྱི་སྦྱོར་བ་སྟེ། །སྙིང་ག་ལ་ནི་:རྟེན་པར་\footnote{བསྟེན་པར་  སྣར་ཐང་།  པེ་ཅིན། }བྱེད། །དྲིལ་བུའི་ཆ་ལ་རབ་བརྟགས་ནས། །སྤྱི་བོ་མགྲིན་པ་སྙིང་ག་ཡི། །ཐད་ཀར་འཛིན་ཅིང་བསྐོར་བ་ནི། །ས་འོག་ས་བླ་ས་སྟེང་གི །སྲིད་གསུམ་སྤྲུལ་པས་འགྲུབ་\footnote{གྲུབ་  ཅོ་ནེ། }པའོ། །རྡོ་རྗེ་སེམས་འགུགས་སྦྱོར་བ་ལ། །དང་པོར་ཕར་ལ་:སྤྲོས་པ་\footnote{སྤོས་པ་  སྣར་ཐང་།  པེ་ཅིན། }ནི། །རང་གི་མཆོད་པ་བྱེད་པ་སྟེ། །སྙིང་གར་འགུགས་པ་དངོས་གྲུབ་ལེན། །རྡོ་རྗེ་བསྣོལ་བརྟན་ཞེས་བྱ་བ། །གཉིས་ཀའི་དབང་དུ་བྱས་པ་སྟེ། །:ཀར་འཛིན་\footnote{དཀར་འཛིན་  སྣར་ཐང་།  པེ་ཅིན། }གཉིས་ཀྱི་ཐད་ཀ་རུ། །:བཟུང་བ་\footnote{གཟུང་བ་  སྣར་ཐང་།  པེ་ཅིན། }སྟེང་འོག་བྱེད་པའོ། །:གཡས་བརྟན་པ་ནི་ཐབས་ཡིན་ཏེ། །གཡོན་བརྟན་\footnote{གཡས་བསྟན་  སྣར་ཐང་། གཡས་བསྟན་པ་ནི་ཐབས་ཡིན་ཏེ། །གཡོན་བརྟན་  པེ་ཅིན། }པ་ནི་ཤེས་རབ་ཡིན། །གཉིས་:བརྟན་པ་\footnote{བསྟན་པ་  སྣར་ཐང་།  པེ་ཅིན། }ནི་སྦྱོར་བའོ། །གོང་དུ་སྦྱོར་བའི་བྱང་ཆུབ་སེམས། །གཉིས་:བརྟན་ནས་\footnote{བསྟན་པས་  སྣར་ཐང་།  པེ་ཅིན། }ནི་འབུལ་བར་བྱེད། །དེ་ཡིས་རྒྱལ་བ་ཐམས་ཅད་མཉེས། །རོལ་པའི་ཆོ་ག་བྱེད་པ་ནི། །ལག་པ་བསྣོལ་མར་བྱེད་པ་སྟེ། །ཤེས་རབ་ཡེ་ཤེས་གནས་སྐབས་དང་། །གསང་བ་ཡི་ནི་སྤྱོད་པ་དང་། །གསང་བའི་སྤྱོད་པའི་སྐབས་སུ་ཤོད།\footnote{ཤེས།  སྣར་ཐང་།  པེ་ཅིན། } །གཞན་ཡང་ཡོན་ཏན་བརྗོད་ལས་འདས། །བླ་མེད་གསང་བའི་བླ་ན་མེད། །གཙོ་བོ་མཆོག་གི་ལས་སྦྱོར་བ། །ཁྱད་པར་གྱི་ནི་བཤད་བྱ་སྟེ། །དང་པོའི་ལས་དང་ཐ་མའི་ལས། །གོང་མ་བཞིན་ཏེ་ཐུན་མོང་ངོ། །འཁོར་ལོ་འཛིན་སོགས་ལྔ་པོ་དང་། །སྙིང་གར་འཛིན་པས་ཤེས་པར་བྱ། །མདུན་དུ་སྤོས་ཕོར་འཛིན་པ་དང་། །:གྱེན་ལ་\footnote{གྱེན་དུ་  སྣར་ཐང་།  པེ་ཅིན། }མེ་ཏོག་འཐོར་བ་དང་། །སོར་མོ་མར་མེའི་ཚུལ་དུ་བསྒྲེང་། །གདེངས་པས་བྱུག་པའི་ཚུལ་དུ་བྱུག །མཉེས་པ་ཡི་ནི་ཐབས་སུ་བཤད། །ཞི་བ་ཡི་ནི་སྦྱོར་བ་སྟེ། །རྡོ་རྗེ་དྲིལ་བུའི་ཐད་བཟུང་ནས། །གང་ལ་ཕོག་པས་དེ་བྱེད་བསམ། །
རྒྱས་པ་སྟེང་དུ་འཕྱར་བ་སྟེ། །ཡེ་ཤེས་ཁམས་གསུམ་བཅུད་ལེན་བྱེད། །དབང་ནི་གྱེན་ལ་ཕྱོགས་ནས་སུ། །ལག་པའི་འོག་ཏུ་འཇུག་ཚུལ་ལོ། །:དྲག་པོ་\footnote{དྲག་པ་  སྣར་ཐང་།  པེ་ཅིན། }གསང་བའི་ཆོ་ག་ནི། །གདུལ་བྱ་མདུན་དུ་གནས་པ་ལ། །སྟེང་དུ་འཕྱར་ཞིང་ཐུར་དུ་འབུགས། །རེངས་པ་ཡི་ནི་སྦྱོར་བ་སྟེ། །གདུལ་བྱ་མདུན་དུ་བས་མ་བྱ་སྟེ། །གྱེན་ཐུར་ཐད་ཀར་ཕྱར་བ་ཡིས། །སྤྱི་བོ་རྐང་པའི་བར་དག་ཏུ། །རྡོ་རྗེ་རིང་པོ་བསྒེང་བར་བྱེད། །བསྟབ་པའི་ཆོ་གའི་ལས་བྱེད་པ། །རྡོ་རྗེ་གདེངས་པའི་\footnote{གདེང་པོའི་  སྣར་ཐང་།  པེ་ཅིན། }སྦྱོར་བ་ཡིས། །ཐུར་བསགས་ལ་ནི་ལེན་པ་སྟེ། །གྱེན་དུ་ཕྱར་ནས་བཏེག་བྱས་ནས། །དེ་ནས་མདུན་དུ་བསྟན་\footnote{བསྟབ་  སྣར་ཐང་།  པེ་ཅིན། }པའོ། །དེ་ལ་སོགས་པའི་སྦྱོར་བ་མཆོག །གསང་བ་དེ་ཉིད་རྗེས་འབྲངས་ནས། །བློ་དམན་དོན་དུ་བཤད་པ་ཡིན། །འདི་ལ་ཉེས་པར་གྱུར་པ་ཀུན། །འཕགས་དང་མཁས་ལ་བཟོད་པར་གསོལ། །བདག་གིས་འདི་བརྩམས་བསོད་ནམས་ཀྱིས། །ཁམས་གསུམ་ཐམས་ཅད་བླ་མེད་ཤོག །རྡོ་རྗེ་དྲིལ་:ཐབས་ཀྱིས་\footnote{ཐབས་ཀྱི་  སྣར་ཐང་།  པེ་ཅིན། }མཆོད་པའི་རིམ་པ་སློབ་དཔོན་འཕགས་པ་ལྷས་མཛད་པ་རྫོགས་སོ། ། 