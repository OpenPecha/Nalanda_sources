\chapter{༄༅། །རྟོག་པ་ལས་གསུངས་པའི་ལྷ་མོ་རིགས་བྱེད་མའི་སྒྲུབ་པའི་ཐབས།}༄༅༅། །རྒྱ་གར་སྐད་དུ། :ཀལ་པོཀྟམ་\footnote{«སྣར་»ཀལ་བ་ཊ་ཀུ་རུ་«པེ་»ཀལྤ་ཌ་ཀུ་མ་}ཀུ་རུ་ཀུལླ་\footnote{«སྣར་»ལེ་«པེ་»ཀུལླེ་}སཱ་དྷ་ནཾ། བོད་སྐད་དུ། :རྟོག་པ་\footnote{«སྣར་»རྟོགས་པ་}ལས་གསུངས་པའི་ལྷ་མོ་རིགས་\footnote{«སྣར་»རིག་}:བྱེད་མའི་\footnote{«པེ་»བྱེད་}སྒྲུབ་པའི་ཐབས། འཕགས་མ་རིགས་\footnote{«སྣར་»«པེ་»རིག་}བྱེད་མ་ལ་ཕྱག་འཚལ་ལོ། །གང་ཞིག་དྲན་པ་ཙམ་གྱིས་ནི། །ལྷ་དང་ལྷ་མིན་མིར་བཅས་པ། །ངེས་པར་:ཅི་བགྱི་\footnote{«སྣར་»ཅི་གྱིས་}བྱེད་པ་ཡི། །སྒྲོལ་མ་དེ་ལ་ཕྱག་:འཚལ་ནས།\footnote{«སྣར་»འཚལ་ལོ།} །:དང་པོ་\footnote{«སྣར་»«པེ་»དང་པོར་}རེ་ཞིག་སྔགས་པས་ཡིད་དང་རྗེས་སུ་མཐུན་\footnote{«སྣར་»འཐུན་}པའི་གནས་སུ། བུད་མེད་ཀྱི་སྐྱེ་བོ་དང་ཚོགས་པ་ལ་སོགས་པས་དབེན་པར་ནང་པར་སྟན་བདེ་བ་ལ་འདུག་སྟེ། རང་གི་སྙིང་གར་དབྱངས་ཡིག་དང་པོ་ཡོངས་སུ་གྱུར་པའི་ཟླ་བའི་དཀྱིལ་འཁོར་གྱི་སྟེང་དུ་འོད་ཟེར་དང་བཅས་པའི་ཡི་གེ་ཧྲཱིཿ་ས་བོན་ལས་བྱུང་བའི་འོད་ཟེར་དམར་པོའི་ཚོགས་ཀྱིས་འགྲོ་བ་གསལ་བར་བྱས་པའི་:སྔོན་དུ་\footnote{«སྣར་»མངོན་དུ་}འགྲོ་བའི་:རིགས་བྱེད་\footnote{«སྣར་»རིག་བྱེད་}མའི་:རི་ལ་\footnote{«སྣར་»རིག་པ་}གནས་པའི་:རིགས་བྱེད་\footnote{«སྣར་»རིག་བྱེད་}མ། བཅོམ་ལྡན་འདས་མ་བསྐུལ་ནས་སྤྱན་དྲངས་ནས་མདུན་གྱི་ནམ་མཁའ་ལ་ཡང་དག་པར་བལྟས་ཏེ། སྙིང་གའི་:ས་བོན་\footnote{«སྣར་»ས་བོན་གྱིས་འོད་}ལས་སྤྲུལ་པའི་མེ་ཏོག་དང་སྤོས་ལ་སོགས་པའི་མཆོད་པ་སྣ་ཚོགས་ཀྱིས་མཆོད་པར་བྱའོ། །དེའི་རྗེས་ལ་ཕྱག་:བཙལ་བ་\footnote{«པེ་»འཚལ་བ་}དང་། སྡིག་པ་བཤགས་པ་དང་། བསོད་ནམས་ལ་རྗེས་སུ་ཡི་རང་བ་དང་། བསྔོ་བ་དང་། གསུམ་ལ་སྐྱབས་སུ་འགྲོ་བ་དང་། བྱང་ཆུབ་ཏུ་སེམས་བསྐྱེད་པ་སྔོན་དུ་འགྲོ་བས། དཀོན་མཆོག་གསུམ་ལ་སྐྱབས་སུ་མཆི། །སྡིག་པ་ཐམས་ཅད་:སོ་སོར་\footnote{«སྣར་»སོའི་སོ་}བཤགས། །འགྲོ་བའི་བསོད་ནམས་རྗེས་ཡི་རང་། །སངས་རྒྱས་བྱང་ཆུབ་ཡིད་:ཀྱིས་གཟུང་།\footnote{«སྣར་»ཀྱི་བཟུང་།} །ཞེས་\footnote{«སྣར་»«པེ་»། །}ལན་:གསུམ་གྱི་\footnote{«སྣར་»གསུམ་གྱིས་}བར་དུ་བརྗོད་དོ། །དེ་ནས་ཚངས་པའི་གནས་བཞི་བསྒོམ་པ་སྔོན་དུ་འགྲོ་བས་ཆོས་ཐམས་ཅད་:སྟོང་པ་ཉིད་\footnote{«སྣར་»སྟོང་པ་}རྣམ་:པར་བསྒོམ་\footnote{«སྣར་»པར་ཉིད་བསྒོམས་}པར་བྱའོ། །:དེ་ནས་\footnote{«སྣར་»«པེ་»དེ་}བྱིན་གྱིས་\footnote{«སྣར་»གྱི་}བརླབ་པའི་སྔགས་བརྗོད་པར་བྱའོ། །ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་:ཝ་ཨཱཏྨ་ཀོ྅\footnote{«སྣར་»ཝ་ཨད་མ་ཀོ་«པེ་»ཝ་བ་ཨཱཏྨ་ཀོ་}ཧཾ་ཞེས་སོ། །དེ་ནས་འགྲོ་བ་སྡུག་བསྔལ་:མཐའ་དག་\footnote{«སྣར་»མཐའ་དག་ལ་}སྙིང་རྗེ་བསྒོམས་ལ། རང་གི་སེམས་:ས་བོན་གྱི་\footnote{«སྣར་»ས་བོན་གྱིས་}གཟུགས་སུ་བལྟས་ཏེ། དེ་ཡོངས་སུ་གྱུར་པ་ལས་ཨུཏྤ་ལ་དམར་པོའི་སྟེང་དུ་:དབྱངས་ཡིག་དང་པོ་\footnote{«སྣར་»«པེ་»དབྱངས་ཡིག་}ཡོངས་སུ་གྱུར་པའི་ཟླ་བ་ལ་གནས་པའི་:ས་བོན་གྱི་\footnote{«སྣར་»ས་བོན་གྱིས་}འོད་ཟེར་རྣམས་ཀྱིས་སྔོན་བཞིན་དུ་འགྲོ་བ་སྣང་བར་བྱ་སྟེ། དེ་བཞིན་གཤེགས་པ་བྱེ་བ་དཔག་ཏུ་མེད་པ་རྣམས་བསྐུལ་ཏེ། སྤྱན་:དྲངས་ལ་\footnote{«སྣར་»དྲངས་}བསྟིམ་པར་བྱ་སྟེ། དེ་ལ་ཨུཏྤ་\footnote{«སྣར་»ཨུཏྤ་ཨུད་པ་}ལ་ལ་སོགས་པ་ཡོངས་སུ་གྱུར་པ་ལས་སྐུ་མདོག་དམར་པོ་པདྨ་དམར་པོ་དང་ཟླ་བའི་དཀྱིལ་འཁོར་ལ་བཞུགས་\footnote{«སྣར་»ཞུགས་}པ། ན་བཟའ་དམར་པོས་སྟོད་གཡོགས་བྱས་པ། འོད་ཟེར་དམར་པོ་དང་ལྡན་པ། རིན་པོ་ཆེའི་:རྣ་རྒྱན་\footnote{«སྣར་»བརྒྱན་པ་}དང་ལྡན་པ། དབུ་རྒྱན་\footnote{«སྣར་»བརྒྱན་}དང་ལྡན་པ། ཕྱག་བཞི་པ། གཡས་པས་མི་འཇིགས་པ་སྦྱིན་པ། གཉིས་པ་\footnote{«སྣར་»«པེ་»པས་}མདའ་འགེངས་པ། གཡོན་པས་རིན་པོ་ཆེའི་གཞུ་འཛིན་པ། གཉིས་པས་ཨུཏྤ་ལ་\footnote{«སྣར་»ཨུད་པ་}དམར་པོ་འཛིན་པ། འོད་དཔག་\footnote{«སྣར་»དཔག་ཏུ་}མེད་པའི་དབུ་རྒྱན་ཅན། :རིགས་བྱེད་\footnote{«སྣར་»རིག་བྱེད་}མའི་རི་ཕུག་ན་གནས་པའི་སྒྲ་གཅན་གྱི་:མགོ་བོ་\footnote{«སྣར་»མགོ་}ལ་གནས་པའི་ཆུང་མ་དང་བཅས་པའི་འདོད་པའི་ལྷའི་སྟེང་ན་གནས་པ། སྒེག་པ་ལ་སོགས་པའི་ཉམས་:འཕེལ་བའི་དབང་\footnote{«སྣར་»«པེ་»འཕེལ་བ་}དང་ལྡན་པ། དང་པོའི་ལང་ཚོ་དང་ལྡན་པའི་རིགས་བྱེད་མར་བསྒོམ་པར་བྱའོ། །དེ་ལྟར་དམ་ཚིག་\footnote{«སྣར་»ཚིགས་}སེམས་དཔའ་བསྐྱེད་ནས་སླར་ཡང་སྐད་ཅིག་:ཙམ་གྱིས་\footnote{«སྣར་»ཙམ་གྱི་}ཡེ་ཤེས་སེམས་དཔའ་མདུན་དུ་བཀུག་:ལ་ཡང་དག་པར་\footnote{«སྣར་»«པེ་»ལ་}མཆོད་དེ། :དམ་ཚིག་གི་\footnote{«སྣར་»དམ་ཚིག་}ཕྱག་རྒྱས་ཞལ་ནས་གཞུག་\footnote{«སྣར་»གཞུགས་}པར་བྱའོ། །དེ་ལ་དམ་ཚིག་གི་ཕྱག་རྒྱ་ནི་འདི་ཡིན་ཏེ། ཐལ་མོ་སྦྱར་ལ་གུང་མོ་གཉིས་རྩེ་མོར་བྱས་ལ་སྲིན་ལག་གཉིས་ནང་དུ་གཞུག །མཛུབ་\footnote{«སྣར་»འཛུབ་}མོ་གཉིས་གུང་མོའི་རྒྱབ་ཏུ་སྦྱར་ལ། :མཐེབ་ཆེན་\footnote{«སྣར་»«པེ་»མཐེབ་མོ་}གཉིས་\footnote{«སྣར་»«པེ་»གཉིས་ཕྱེད་}འོག་ཏུ་བྱས་པ་\footnote{«སྣར་»ལ་}དེ་ལྟ་བུའི་རྣམ་པའི་ཨུཏྤ་\footnote{«སྣར་»ཨུད་པ་}ལའི་ཕྱག་རྒྱའོ། །དེའི་རྗེས་སུ། བྱང་ཆུབ་:རྡོ་རྗེས་\footnote{«སྣར་»རྡོ་རྗེ་ཕྱག་རྒྱ་}སངས་རྒྱས་ལ། །མཆོད་ཆེན་ཇི་ལྟར་ཆེར་བྱིན་པ། །བདག་ལ་:བསྲུང་བའི་\footnote{«སྣར་»སྲུང་བའི་}དོན་གྱི་ཕྱིར། །ནམ་མཁའ་རྡོ་རྗེ་བདག་ལ་\footnote{«སྣར་»«པེ་»གསོལ་}སྩོལ། །ཞེས་གསོལ་བ་བཏབ་ལ། དབང་བསྐུར་\footnote{«སྣར་»སྐུར་}རྡོ་རྗེ་ཆེན་པོ་ནི། །ཁམས་གསུམ་ཀུན་གྱིས་ཕྱག་བྱས་པ། །སངས་རྒྱས་:ཀུན་གྱི་\footnote{«སྣར་»«པེ་»ཀུན་གྱིས་}གསང་:གསུམ་གྱི།\footnote{«སྣར་»གསུམ་གྱིས།} །གནས་ལས་བྱུང་བ་སྦྱིན་པར་བྱ། །འདི་ལྟར་བརྗོད་པ་རྣམས་ཀྱིས་སངས་རྒྱས་ཀྱི་བཀས་སྤྱན་མ་ལ་སོགས་པས་དབང་བསྐུར་བས། དབུ་རྒྱན་དུ་སྣང་བ་མཐའ་ཡས་:བསམ་པར་\footnote{«སྣར་»བསམས་པར་}བྱའོ། །དེ་ལྟར་བསྒོམས་ལ་བཟླས་པ་བྱས་ཏེ། སྐྱེན་པར་མ་ཡིན། བུལ་བར་མ་ཡིན། མི་གསལ་བར་མ་ཡིན། ཕྱི་མོ་དམན་པར་མ་ཡིན། ཡང་དག་པ་མ་ཡིན་པའི་རྟོག་པ་སྤངས་ཏེ། ཨོཾ་ཀུ་རུ་ཀུལླེ་ཧྲཱིཿ་ཧཱུཾ་སྭཱ་ཧཱ། དེ་ལྟར་ཐུན་མཚམས་གསུམ་གྱི་རིམ་\footnote{«སྣར་»གོ་རིམས་}པས། ཁུར་བ་དང་། ཤ་ཀ་ར་ལ་སོགས་པའི་གཏོར་མ་སྦྱིན་པ་སྔོན་དུ་འགྲོ་བས། གུས་པས་ཡུན་རིང་པོར་:བསམ་པ་\footnote{«སྣར་»བསམ་གཏན་}བརྟན་པོས་ཟླ་བ་དྲུག་ཏུ་:བསྒོམ་པར་\footnote{«སྣར་»བསྒོམས་པར་}:བྱས་ན་\footnote{«སྣར་»བྱས་ནས་}གྲུབ་པའི་མཚན་མ་འབྱུང་བར་འགྱུར་རོ། །དེ་ནས་ཟླ་བ་དང་པོ་ལ་ནད་ལ་སོགས་པའི་གནོད་པ་བརྒྱ་ཉེ་བར་འོང་བར་འགྱུར་རོ། །གཉིས་པ་ལ་སྟོན་མོ་ཡིད་དུ་འོང་བ་མ་བསླངས་པར་རྙེད་པར་འགྱུར་རོ། །གསུམ་པ་ལ་གོས་སྣ་ཚོགས་རྙེད་པ་དང་། བཞི་པ་ལ་སྣ་ཚོགས་ཀྱི་སོ་རྩི་རྒྱུན་མི་འཆད་པར་རྙེད་པར་འགྱུར་བ་དང་། ལྔ་པ་ལ་རྣམ་པ་སྣ་ཚོགས་པའི་གཟུགས་ལ་སོགས་པའི་ཡོན་ཏན་གྱིས་བརྒྱན་པའི་བུད་མེད་ཀྱི་ཚོགས་དང་ཕྲད་པ་རྙེད་པར་འགྱུར་རོ། །\footnote{«སྣར་»«པེ་»། །ཟླ་བ་}དྲུག་པ་:ལ་ལྷ་དང་\footnote{«སྣར་»«པེ་»ལ་}ཀླུ་དང་དྲི་ཟ་ལ་སོགས་པ་\footnote{«སྣར་»«པེ་»པའི་}བུད་མེད་མཛེས་མ་དང་ཕྲད་པར་འགྱུར་རོ། །ཕལ་ཆེར་བཅོམ་ལྡན་འདས་མ་བསྒོམས་\footnote{«སྣར་»བསྒོམ་}ན་བུད་མེད་རྣམས་:ཀྱིས་འཚོ་\footnote{«སྣར་»ཀྱིས་འཚེ་«པེ་»ཀྱི་འཚེ་}བར་བྱེད་དོ། །དེ་ལ་བདུད་ཀྱི་ལས་འདི་རྣམས་སྤངས་ཏེ། བཅོམ་ལྡན་:འདས་མ་སྒོམ་\footnote{«སྣར་»འདས་མ་བསྒོམ་«པེ་»འདས་བསྒོམ་}པར་བྱེད་པ་ལ་དངོས་སུ་འམ། རྨི་ལམ་དུ་སྟོན་པར་འགྱུར་ཏེ། རལ་གྲི་དང་། མིག་\footnote{«སྣར་»སྨིག་}སྨན་དང་། རྐང་པ་བྱུག་པ་དང་། མི་སྣང་བ་དང་། རིལ་བུ་དང་། དངུལ་ཆུ་དང་། བཅུད་ཀྱིས་:ལེན་པ་\footnote{«སྣར་»ལེན་}དང་། མཁའ་སྤྱོད་དང་། ས་འོག་ལ་སོགས་པའི་དངོས་གྲུབ་ལ་སོགས་པ་\footnote{«སྣར་»པའི་དངོས་གྲུབ་}འདོད་པ་རྣམས་གྲུབ་པར་བྱེད་དོ། །གལ་ཏེ་བསྟན་པར་མ་གྱུར་ན་སྔར་བརྗོད་པའི་ཕྱག་རྒྱ་:བཅིང་སྟེ།\footnote{«སྣར་»བཅིངས་ཏེ།} མཆོད་པ་དང་། གཏོར་མ་སྔོན་དུ་འགྲོ་བས། ཟླ་བ་:དྲུག་གི་\footnote{«སྣར་»དྲུག་གིས་}བར་དུ་ཉའི་ནུབ་མོ་ཐོག་ཐག་ཏུ་བཟླས་པ་བྱའོ། །དེ་ནས་ཕྱག་རྒྱ་:འབར་ཏེ་\footnote{«སྣར་»འབར་སྟེ་}འགྲུབ་པར་འགྱུར་རོ། །ཕྱག་རྒྱ་དེས་ཚངས་པ་དང་། དབང་པོ་དང་། ཉེ་བའི་དབང་པོ་དང་། དྲག་པོ་དང་། སྲེད་མེད་ཀྱི་བུ་ལ་སོགས་པ་བཀུག་ནས་འོངས་ཏེ། ཕོ་ཉར་གྱུར་ནས་:སྒྲུབ་པ་\footnote{«སྣར་»གྲུབ་པ་}པོའི་འདོད་པ་རྫོགས་པར་བྱེད་དོ། །དེ་ནས་བཟུང་སྟེ་སྐྱེ་བ་དང་། རྒས་པ་དང་:། ན་བ་དང་། \footnote{«སྣར་»«པེ་»།  }འཆི་བ་དང་བྲལ་ཏེ་:འཇིག་རྟེན་གྱི་\footnote{«སྣར་»འཇིག་རྟེན་གྱིས་}ཁམས་གཞན་དུ་སོང་\footnote{«སྣར་»«པེ་»སོང་སོང་}ནས་དེ་བཞིན་གཤེགས་པ་རྣམས་མཐོང་སྟེ། ས་དང་གཟུངས་\footnote{«སྣར་»གཟུགས་}ལ་སོགས་པ་ཐོབ་པར་འགྱུར་རོ། །འཕགས་མ་སྒྲོལ་མའི་རྟོག་པའི་རིམ་པ། ཀུ་རུ་ཀུལླེའི་སྒྲུབ་ཐབས་སློབ་དཔོན་འཕགས་པ་:ཀླུ་སྒྲུབ་\footnote{«སྣར་»ཀླུ་གྲུབ་«པེ་»ཀླུའི་སྒྲུབ་}ཀྱིས་མཛད་པ་རྫོགས་སོ། །པཎྜི་ཏ་དོན་ཡོད་རྡོ་རྗེ་དང་། :ཁམས་པ་ལོ་ཙཱ་\footnote{«སྣར་»ཁམས་པ་ལོཙྪ་«པེ་»ཁམས་པ་ལོ་ཙ་}བ་དགེ་སློང་བ་རིས་བསྒྱུར་བའོ།། །།