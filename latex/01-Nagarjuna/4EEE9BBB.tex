\chapter{༄༅། །ལུགས་ཀྱི་བསྟན་བཅོས་སྐྱེ་བོ་གསོ་བའི་ཐིགས་པ།}༄༅༅། །རྒྱ་གར་སྐད་དུ། །:བྱ་ཤ་སུ་ཛནྟུ་བིནྡུ་\footnote{«སྣར་»«པེ་»བྱ་ན་པུ་ཛ་ན་ཏུ་བྷི་དྷུ་}པོ་ཤ་\footnote{«སྣར་»ཤཱ་}ནཱ་མ། བོད་སྐད་དུ། ལུགས་ཀྱི་:བསྟན་བཅོས་\footnote{«སྣར་»«པེ་»བསྟན་ཆོས་}སྐྱེ་བོ་གསོ་བའི་ཐིགས་པ་ཞེས་བྱ་བ། འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །དཔལ་གྱི་འབྱུང་གནས་འཇམ་དཔལ་:ཀུན་གྱི་\footnote{«སྣར་»«པེ་»ཀུན་གྱིས་}དཔལ། །མཐའ་དག་བྱམས་པས་:ཁྱབ་པས་\footnote{«སྣར་»«པེ་»ཁྱབ་པར་}འཇམ་པའི་ངང་། །འཇམ་དང་:དཔལ་དུ་\footnote{«སྣར་»དཔལ་གྱི་«པེ་»དཔལ་གྱིས་}གྲགས་པས་ཐུགས་རྗེའི་མགོན། །འཇམ་དཔལ་ཀུན་གྱི་མགོན་ལ་ཕྱག་འཚལ་ཏེ། །བློ་དམན་སྐྱེ་བོ་མུན་ནག་ལྟ་བུ་ལ། །སྙན་ངག་:སྒྲོན་མེ་རབ་ཏུ་\footnote{«སྣར་»«པེ་»སྒྲོན་མ་ལྟ་བུ་}གསལ་བྱའི་ཕྱིར། །བདག་ལྟ་དམན་པས་\footnote{«སྣར་»«པེ་»ལ་}སྙན་ངག་\footnote{«སྣར་»«པེ་»སྔགས་}སྒྲོན་མེད་ཀྱང་། །བླུན་པོ་གསོ་ཕྱིར་ཆུ་ཐིགས་ཙམ་ཞིག་བརྗོད། །གཞན་གྱི་སྐྱོན་རྣམས་བརྗོད་མི་བྱ། །གཞན་གྱི་སྐྱོན་རྣམས་ཅི་བརྗོད་པ། །དེ་བཞིན་བདག་\footnote{«སྣར་»དུ་དག་}ལའང་ཡོད་པ་སྟེ། །དཔེར་ན་ཝ་དང་བུད་མེད་བཞིན། །བདག་ཉིད་ལ་ནི་བསྟོད་མི་བྱ། །བདག་ཉིད་ལ་ནི་གང་བསྟོད་པ། །དེ་ནི་བློ་ཆུང་ཤེས་རབ་ཞན། །དཔེར་ན་ཀ་ལན་ད་ཀ་འདྲ། །གྲོགས་ངན་བསྟེན་པར་མི་བྱ་སྟེ། །གྲོགས་པོ་ངན་པ་སུས་\footnote{«སྣར་»«པེ་»སུ་}བསྟེན་པ། །མ་\footnote{«སྣར་»«པེ་»ན་}གུ་ཏ་ནི་བསྟེན་པ་ཡིས། །ཤིག་རྣམས་:ཕུང་བར་\footnote{«སྣར་»«པེ་»འཕུང་བར་}གྱུར་ལ་ལྟོས། །ངན་པ་རྣམས་ལ་གྲོས་མི་གདབ། །ངན་པ་རྣམས་ལ་གྲོས་བཏབ་ན། །ལེགས་པར་སྨྲས་ཀྱང་ཉེས་པར་འགྲོ། །སྤྲེའུས་:ཀ་ལན་ད་\footnote{«སྣར་»ཀ་ལན་«པེ་»ཀ་ལནྟ་}ཀ་ཡི། །ཚང་:བཤིག་བ་ཡི་\footnote{«སྣར་»བཤིག་བ་མི་}ཚུལ་ལ་ལྟོས། །སྤྱོད་པ་རྣམས་ལ་བག་ཡོད་བྱ། །བག་མེད་རྒྱུན་དུ་སྤང་བར་བྱ། །གླང་ཆེན་མྱོས་པ་ལྟ་བུ་ནི། །ནམ་ཡང་བྱ་བ་མ་ཡིན་ནོ། །ཚིག་རྣམས་བརྗོད་འདོད་རྟག་ཏུ་ནི། །ཇི་ལྟར་བརྟགས་ཤིང་དེ་ལྟར་སྨྲ།\footnote{«སྣར་»«པེ་»སྨྲས།} །གང་ཞིག་མ་བརྟགས་པར་སྨྲ་\footnote{«སྣར་»«པེ་»སྨྲས་}བ། །དཔེར་ན་སྨྱོན་པའི་:བསྙོན་ཚིག་\footnote{«སྣར་»«པེ་»བསྟན་བཅོས་}བཞིན། །དགོས་པ་:མེད་པའི་\footnote{«ཅོ་»«སྡེ་»མེད་པའི་རྫུན་}ཚིག་\footnote{«སྣར་»«པེ་»ཚིག་རྩུབ་}ནི། །ནམ་ཡང་བརྗོད་པར་མི་བྱའོ།\footnote{«སྣར་»«པེ་»བྱ་སྟེ།} །བདག་མི་ཕན་པར་གཞན་གནོད་པ། །དཔེར་ན་ནེ་ཙོའི་རྫུན་ཚིག་བཞིན། །རྫུན་གྱི་ཚིག་རྣམས་བརྗོད་མི་བྱ། །རྫུན་གྱི་ཚིག་རྣམས་བརྗོད་བྱས་ན། །མྱུར་བར་གཞན་གྱིས་ཤེས་འགྱུར་ཏེ། །དཔེར་ན་བྱི་ལའི་རྫུན་ཚིག་བཞིན། །ཚུལ་འཆོས་:སྤྱོད་པར་\footnote{«སྣར་»«པེ་»སྤྱོད་པ་}བྱ་བ་ཡིས།\footnote{«སྣར་»«པེ་»མིན།} །ཚུལ་འཆོས་སྤྱོད་པ་གང་བྱེད་པ། །:དེ་ནི་\footnote{«སྣར་»«པེ་»དེ་ཡིས་}བཙུན་པར་མི་འགྱུར་ཏེ། །བྲམ་ཟེ་ན་ཡའི་\footnote{«སྣར་»«པེ་»ཡ་}རྒྱལ་མོ་བཞིན། །མཛའ་བཤེས་\footnote{«སྣར་»«པེ་»ཤེས་}ངན་པའི་ཚིག་མི་མཉན།\footnote{«སྣར་»སྙན།} །
མཛའ་:བཤེས་ངན་\footnote{«སྣར་»ཤེས་ཉན་«པེ་»ཤེས་ངན་}པའི་ཚིག་ཉན་པ། །འདོད་དོན་མེད་པར་\footnote{«སྣར་»«པེ་»དེ་}བསླུས་པར་འགྱུར། །དཔེར་ན་རུས་སྦལ་སྤྲེའུ་བཞིན། །:གཡོན་ཅན་\footnote{«སྣར་»«པེ་»གཡོ་ཅན་}ངག་འཇམ་ཚིག་མི་མཉན།\footnote{«སྣར་»ཉན།} །དེ་ཡི་ཚིག་རྣམས་ཉན་བྱེད་པ། །དཔེར་ན་དབང་པོའི་རྒྱལ་མཚན་གྱིས། །:ལྷ་མིན་\footnote{«སྣར་»«པེ་»སྤྱང་ཀི་}ལ་སོགས་བསླུས་ལ་ལྟོས།\footnote{«སྣར་»བལྟོས།} །གནོད་སེམས་ཅན་གྱི་ཚིག་མི་མཉན། །དེ་ཡི་ཚིག་རྣམས་ཉན་བྱེད་པ།\footnote{«སྣར་»«པེ་»ན།} །བདག་ལ་ཕན་པ་མི་འབྱུང་སྟེ། །ཝ་ནི་སྲེག་པས་ཕུང་བ་བཞིན། །སྡིག་པའི་གྲོགས་པོ་ཡིད་མཐུན་ཞིང་།\footnote{«སྣར་»«པེ་»བཞིན།} །:དགའ་བས་\footnote{«སྣར་»«པེ་»དགའ་བ་}སྣ་ཚོགས་ཚིག་བརྗོད་ཀྱང་། །:སྡིག་ཅན་\footnote{«སྣར་»«པེ་»སྡིག་ངན་}དེ་ནི་བདུད་ཡིན་ཏེ། །དཔེར་ན་གླིང་གི་:སྲིན་མོ་\footnote{«སྣར་»སྲིན་པོ་}བཞིན། །ཕྱུག་པོ་ཀླ་ཀློ་ལ་ཡང་ཡོད། །དཔའ་བོ་དུད་འགྲོ་ལ་ཡང་ཡོད། །དོན་དང་མཐུན་པའི་གཏམ་སྨྲ་བ། །འཇིག་རྟེན་འདི་ན་ཤིན་ཏུ་དཀོན། །དེ་ཕྱིར་ཡོན་ཏན་དག་ལ་ནི། །སྲོག་དང་བསྡོས་\footnote{«སྣར་»སྡོས་}ཏེ་འབད་པར་བྱ། །གང་ཞིག་ཡོན་ཏན་མི་སློབ་པ། །དེ་ནི་བླུན་པོ་ཕྱུགས་ལྟ་བུ། །ཡོན་ཏན་མེད་པའི་ཁ་ཉིད་ནི། །ས་ཡི་བུ་ག་དག་དང་མཚུངས། །ཡོན་ཏན་རབ་ཀྱིས་བརྒྱན་པ་ཡི། །ཁ་:ནི་པད་མོ་\footnote{«པེ་»ནི་པདྨ་}ཡིད་འོང་ལྡན། །གཞོན་པའི་དུས་སུ་རིག་པ་བསླབ། །ཞོ་འདོད་པ་ནི་དགུན་:ནས་གསོ།\footnote{«སྣར་»ནས་པ་ནི་རྒུན་ནས་གསོས«པེ་»པས་ནི་རྒུན་ནས་གསོས།} །དྲོད་གཤེར་ལྡན་དུས་ས་བོན་གདབ། །འདི་གསུམ་:འཕྲལ་དུ་\footnote{«སྣར་»«པེ་»འབྲས་བུ་}སྨིན་པའི་རྒྱུ། །ཡོན་ཏན་དག་ལ་འབད་བྱ་ཡི། །འགྱིང་ཚུལ་དགོས་པ་ཅི་ཞིག་ཡོད། །འོ་མ་མེད་པར་གྱུར་པའི་བ། །དྲིལ་བུ་བཏགས་ཀྱང་ཉོར་མི་འདོད། །བདག་ལ་ཕུན་སུམ་ཚོགས་བཅས་\footnote{«སྣར་»«པེ་»ཡོད་}ཀྱང་། །གཞན་ལ་བརྙས་པར་མི་བྱ་སྟེ། །ཞུན་མར་ལྟ་བུའི་སེམས་ཀྱིས་སུ། །ཡོན་ཏན་མཐའ་དག་ཁོང་དུ་སྦ། །ཤེས་རབ་ལྡན་པ་ལུས་ཆུང་ཡང་། །དོར་ཐབས་ཅན་གྱིས་བརྙས་མི་བྱ། །དཔེར་ན་བློ་གསལ་རི་བོང་གིས། །སེང་གེ་སྲོག་དང་ཕྲལ་བ་བཞིན། །ཀུན་ལ་མཐོན་དམན་:མེད་པ་ཡིས།\footnote{«སྣར་»«པེ་»མེད་པ་ཡི།} །ཉི་མ་ལྟ་བུའི་ཕན་བྱས་ན། །:ཀུན་གྱི་\footnote{«སྣར་»ཀུན་གྱིས་}ལན་རྣམས་ལྡོན་འགྱུར་ཏེ། །བྱི་བས་གླང་ཆེན་:བསླང་བ་\footnote{«སྣར་»«པེ་»བསླངས་བ་}བཞིན། །སེམས་ཅན་ཀུན་ལ་ཕན་སེམས་བསྐྱེད། །རེས་འགའ་རྩྭ་\footnote{«སྣར་»«པེ་»རྩ་}བཞིན་ཞུམ་པར་བྱ། །རེས་འགའ་མེ་བཞིན་:འབར་བར་\footnote{«སྣར་»«པེ་»སྤར་བར་}གྱིས། །རེས་འགའ་གངས་རི་ལྟ་བུར་བྱ།\footnote{«སྣར་»བགྱིས«པེ་»གྱིས།} །
རེས་འགའ་དམག་ལ་བབ་པ་བཞིན། །:གཞན་གྱི་\footnote{«སྣར་»གཞན་གྱིས་}ཡུལ་ན་གནས་པ་དང་། །གཞན་གྱི་འཚོ་བས་འཚོ་བའི་ཚེ། །ཇི་ལྟ་བུར་ནི་བརྙས་གྱུར་ཀྱང་། །ཁ་རོག་འདུག་པས་བདེ་བ་འཐོབ། །སྐྱེ་བོ་ངན་པ་ཡུན་རིང་བསྟེན་བྱས་ཤིང་། །བཟའ་བཏུང་:ཞིམ་པ་མང་\footnote{«སྣར་»«པེ་»ཞིམ་}པོ་:བསྟེན་བྱས་ཀྱང་། །དེས་ནི་ངེས་པར་\footnote{«སྣར་»«པེ་»མང་པོས་ཕན་བཏགས་ཀྱང་། །ཕན་མེད་}གྲོགས་པོ་སྤོང་འགྱུར་\footnote{«སྣར་»«པེ་»གྱུར་}ཏེ། །དཔེར་ན་ཁྲོན་པར་ལྷུང་བའི་མི་བཞིན་ནོ། །མི་གང་བློ་ནི་:རྣམ་པར་\footnote{«སྣར་»«པེ་»གཡོ་ཞིང་}འགྱུར་བྱེད་པ། །དེ་ཡི་མཛའ་བཤེས་རྟག་\footnote{«སྣར་»བརྟག་}པར་མི་འགྱུར་ཏེ། །རབ་ཏུ་ཉོན་མོངས་མི་དེ་ཅི་འདྲ་ན། །ཤིང་ཤུན་:ཚོན་གྱིས་\footnote{«སྣར་»ཚོས་ཀྱིས་«པེ་»ཚོས་ཀྱི་}རས་དཀར་བཙོས་པ་བཞིན། །གལ་ཏེ་བློ་ལྡན་:མཁས་པ་\footnote{«སྣར་»«པེ་»མཁས་པས་}དགྲ་བོ་དག །རབ་ཏུ་མི་དགའ་བར་ནི་བྱེད་འདོད་ན། །ཚིག་རྩུབ་མི་སྨྲ་རབ་ཏུ་ངག་འཇམ་གྱིས། །དེས་ནི་དེ་ལ་གནོད་པ་ཆེན་པོར་འགྱུར། །རྒྱ་མཚོ་དང་ནི་རི་རབ་གླིང་ལ་སོགས། །:འཇིག་རྟེན་ས་\footnote{«སྣར་»«པེ་»འཇིག་རྟེན་པ་}རྣམས་བདག་གི་ཁུར་མིན་གྱི། །འཇིག་རྟེན་བྱས་པ་མི་གཟོ་\footnote{«སྣར་»«པེ་»བཟོ་}གང་ཡིན་པ། །དེ་ནི་བདག་གི་ཁུར་ཆེན་དག་ཏུ་འབྱུང་། །མི་གང་སེམས་ནི་མི་རྒོད་ཅིང་། །བྱས་པ་གཟོ་\footnote{«སྣར་»«པེ་»བཟོ་}དང་བྱས་པ་ཚོར། །བྱས་པ་ཆུད་གསོན་\footnote{«སྣར་»«པེ་»བཟོན་}མི་བྱེད་པ། །:དེ་ནི་\footnote{«སྣར་»«པེ་»དེ་དག་}མཁས་པས་རབ་ཏུ་བསྔགས། །ཆོས་བདེ་བྱམས་པ་བདེ་བ་སྟེ། །འཇུག་ངོགས་བདེ་བའི་ཆུ་ཀླུང་བཞིན། །གྲོགས་ལ་འཁུ་བ་མེད་པ་དང་། །ང་སྙེམས་ང་རྒྱལ་ཟད་པ་བདེ། །ཁེངས་དང་ཟོལ་བྱེད་ང་རྒྱལ་ཆེ། །སྡིག་པའི་གྲོགས་པོ་བསྟེན་པ་དང་། །སྟོབས་ལྡན་རྣམས་ལ་རྒོལ་བྱེད་པ། །དེ་དག་ཡིད་ནི་བདེ་མི་འགྱུར། །དེ་ཕྱིར་ཁེངས་པར་མི་བྱ་སྟེ། །ཁྲོ་བ་རྣམ་པར་སྤང་བར་བྱ། །ཁེངས་དང་ཁྲོ་བ་:འོངས་གྱུར་\footnote{«སྣར་»«པེ་»འོང་འགྱུར་}ན། །དེ་དག་རྣམས་ཀྱི་གྲགས་པ་འཇིག །གང་ཞིག་:རྒན་པོ་\footnote{«སྣར་»«པེ་»རྒན་དང་}བྱིས་པ་ནད་པ་དང་། །ཉམ་ཆུང་ཐབས་སྟོར་\footnote{«སྣར་»«པེ་»དོར་}དེ་བཞིན་དམན་པ་དང་། །རྒྱལ་པོས་སྤངས་དང་སྐྱབས་མེད་པ་དག་ལ། །སྙིང་རྗེ་མེད་པ་དེ་དག་མིར་མི་རུང་། །རང་གི་ཡུལ་འཁོར་གནས་སྤངས་\footnote{«སྣར་»«པེ་»དཔགས་}ཏེ། །:གཞན་གྱི་\footnote{«པེ་»གཞན་གྱིས་}ལྗོངས་སུ་ཕྱིན་པ་ན། །ཚིག་ངན་སོ་སོར་:ལྡོག་པ་\footnote{«སྣར་»«པེ་»ཟློས་པ་}ལ། །བཟོད་པ་ཆེན་པོ་བསྐྱེད་པར་བྱ། །དཀའ་ཐུབ་ཚུལ་ནི་བཟོད་པ་ཡིན། །གཙོ་བོའི་ཚུལ་ནི་དཀའ་སྤྱོད་ཡིན། །ཤར་བའི་ཚུལ་ནི་དཀའ་ཟློག་\footnote{«སྣར་»«པེ་»བཟློག་}ཡིན། །བུད་མེད་ཚུལ་ནི་དཀའ་ཐུབ་ཡིན། །དེ་ལྟར་མ་ཡིན་རང་བཞིན་ངན་པའི་མི། །བྱམས་ལ་ལན་མེད་:གཞན་བགྱིས་\footnote{«སྣར་»«པེ་»གཞན་གྱིས་}ཕན་བྱས་བརྗེད། །སྡང་བས་གནོད་པ་ཇི་སྙེད་བྱས་གྱུར་ཀྱང་། །
བརྙས་\footnote{«སྣར་»«པེ་»སྔང་}ཐབས་བྱས་པ་དེ་ཡང་ཆུ་བཞིན་འཐུང་། །ཚེ་དང་ལོངས་སྤྱོད་གཉེན་བཤེས་ཀུན་དར་དཀོན། །\footnote{«སྣར་»«པེ་»སྐོན །}དེ་དག་རྒུད་པ་ཤིན་ཏུ་རྙེད་པར་སླ། །དེ་ཕྱིར་:སེམས་ནི་\footnote{«སྣར་»«པེ་»སེམས་ཅན་}དམས་པར་གྱུར་པའི་ཚེ། །ཁྭ་བཞིན་\footnote{«སྣར་»«པེ་»བཞིན་མུ་ཅོར་}མི་སྨྲ་ཁ་རོག་:འདུག་པར་བྱ། །\footnote{«སྣར་»«པེ་»འདུག །}གལ་ཏེ་ནོར་མེད་བདག་གི་ཕྱོགས་ཉུང་ལ། །མཛའ་བཤེས་ཕྱོགས་\footnote{«སྣར་»«པེ་»སྟོབས་}ཀྱི་སྟོབས་\footnote{«སྣར་»«པེ་»ཕྱོགས་}ཀྱང་ཆུང་:གྱུར་ཅིང་།\footnote{«སྣར་»«པེ་»གྱུར་ཞིང་།} །དགྲ་བོའི་ཕྱོགས་ཀྱི་སྟོབས་ཚུལ་ལྡན་པའི་ཚེ། །ཚིག་ངན་མི་སྨྲ་ཁ་རོག་འདུག་པར་བྱ། །ཡ་རབས་ཚུལ་མེད་:ཁེངས་པས་ཤིན་ཏུ་\footnote{«སྣར་»«པེ་»ཁེངས་པས་}ང་རྒྱལ་\footnote{«སྣར་»«པེ་»རྒྱལ་ཤིན་ཏུ་}ཆེ། །གཡོ་སྒྱུ་དད་མེད་ཁྭ་\footnote{«སྣར་»«པེ་»ཁ་}བཞིན་ཤིན་ཏུ་མུ་ཅོར་སྨྲ། །གཟུ་ལུམས་ཕྲག་དོག་བརྐམ་\footnote{«སྣར་»སྐམས་«པེ་»སྐམ་}དང་:ཁྲེལ་མེད་\footnote{«སྣར་»«པེ་»ཁྲིམས་མེད་}ངོ་ཚ་བྲལ། །མི་དེ་བུར་གྱུར་ཀྱང་ནི་གཞན་བཞིན་\footnote{«སྣར་»«པེ་»བཞིན་ཤིན་ཏུ་}སྤང་བར་བྱ། །དེ་ལྟ་བུ་ཡི་དམན་ཞིང་ངན་པ་དེ། །མཐོན་པོའི་སར་མི་དྲོང་ཞིང་དེར་མི་བཞག །ས་དེར་བཞག་ཀྱང་དྲེགས་དང་ཁེངས་མི་ཐུབ། །དཔེར་ན་པགས་པ་སྔོན་པོའི་ཝ་:བཞིན་ནོ།\footnote{«སྣར་»«པེ་»དང་འདྲ།} །སྐྱེ་བོ་རྨོངས་པ་འགའ་ཞིག་ནི། །ལོག་པའི་ཆོས་ལ་རབ་:ཞེན་པས།\footnote{«སྣར་»«པེ་»ཞེན་པ།} །འདོད་པའི་དོན་དེས་བསླུས་འགྱུར་ཏེ། །རུས་སྦལ་སོ་ཡིས་བྱ་བསླུས་བཞིན། །རབ་ཏུ་མི་གཟོའི་\footnote{«སྣར་»«པེ་»བཟོའི་}སྐྱེ་བོ་རྣམས། །སྡུག་བསྔལ་འབྱུང་བའི་རྒྱུ་དག་ལ། །དང་བླངས་དོན་དུ་གཉེར་བྱེད་པ། །:གཅན་གཟན་\footnote{«སྣར་»གཅན་ཟན་}གལ་སྒོར་:བཅུག་པ་\footnote{«སྣར་»«པེ་»བྱེད་པ་}བཞིན། །:དྲེགས་པ་ལོག་\footnote{«སྣར་»«པེ་»དྲེགས་པའི་ལོངས་}པ་འགའ་ཞིག་ནི། །རང་གི་སྐྱོན་རྣམས་མ་བསམས་\footnote{«སྣར་»བསམ་}པར། །ཡོན་ཏན་ཕྲ་མོས་རབ་མགུ་བ།\footnote{«སྣར་»«པེ་»ལ།} །ཁྲོན་པའི་སྦལ་པ་ཇི་བཞིན་ནོ། །:རྨོངས་པ་ལོང་\footnote{«ཅོ་»རྨོངས་པ་ཡོང་བ་«སྣར་»རྨོངས་པའི་ལོག་པ་«པེ་»རྨོངས་པའི་ལག་པ་}བ་འགའ་ཞིག་ནི། །ཆོས་ཀྱི་དེ་ཉིད་མ་རྟོགས་པར། །ལོག་པའི་ཆོས་ཀྱིས་རབ་མགུ་བ། །བླུན་པོ་ནོར་བུ་ལེན་པ་བཞིན། །ཤིན་ཏུ་བླུན་པོ་ལ་ལ་དག །འཆི་བའི་རྣམ་པ་རབ་བརྗེད་ནས། །བྱ་བ་མང་པོ་རྩོམ་བྱེད་དེ། །བདུད་ཀྱིས་བསླུས་པར་རིག་པར་བྱ། །འགྲོ་བ་བཟང་པོ་བཟང་མོ་ལ། །གང་ཞིག་རབ་ཏུ་ཆགས་བྱེད་པ། །སྲོག་ཆགས་མེ་ལ་མཆོང་བ་བཞིན། །འདོད་པས་:ཕུང་བར་\footnote{«སྣར་»«པེ་»འཕུང་བར་}:འགྱུར་བ་\footnote{«སྣར་»འགྱུར་བར་}ཡིན། །རྟ་དང་མ་ཧེ་གླང་པོ་སོགས། །འགའ་ཞིག་དེ་ལ་ཆགས་བྱེད་པ། །འདོད་པ་ཅན་གྱི་སྐྱེས་བུ་ཡིས། །རྨི་ལམ་ནོར་རྙེད་བསླུས་པ་བཞིན། །སྡིག་པའི་ལས་ལ་རབ་དགའ་ཞིང་། །དགེ་བ་དྲན་པར་མི་:བྱེད་ལ།\footnote{«སྣར་»«པེ་»བྱེད་པ།} །འཇིག་རྟེན་དག་ལ་རབ་ཏུ་ཆགས། །དུག་དང་འདྲ་བའི་སྐྱེས་བུ་དེས། །འདིར་ཡང་སྡུག་བསྔལ་ཆེན་པོ་ཅན། །:ཕྱི་མ་\footnote{«པེ་»ཕྱི་མར་}མནར་མེད་རབ་ཏུ་འཇིགས། །:བར་དོའི་\footnote{«སྣར་»བར་དོར་«པེ་»བར་དོ་}སྲིད་པར་\footnote{«སྣར་»«པེ་»པའི་}ལས་རྣམས་དྲན། །གསལ་བའི་མེ་ལོང་རབ་འཇིགས་པས། །
ལས་ཀྱི་དགེ་སྡིག་རྣམ་པར་འཕྱེ།\footnote{«སྣར་»«པེ་»ཕྱེ།} །:རང་འདོད་\footnote{«སྣར་»«པེ་»རང་དབང་}གནས་སུ་གནས་དབང་མེད། །མི་འདོད་པ་རུ་རྣམ་པར་འཁྲིད།\footnote{«སྣར་»«པེ་»ཁྲིད།} །ལས་ཀྱི་རྒྱུ་འབྲས་མི་སླུ་\footnote{«སྣར་»«པེ་»བསླུ་}བ། །:ཁོ་བོས་\footnote{«སྣར་»«པེ་»ཁོ་མོ་}མཐོང་གི་\footnote{«སྣར་»«པེ་»བའི་}རྣམ་པའམ། །གཞན་ཡང་རབ་ཏུ་གྲངས་མང་ལྟོས། །དེ་ཕྱིར་དམ་པའི་:སྐྱེ་བོ་རྣམས།\footnote{«སྣར་»«པེ་»སྐྱེས་རྣམས་ཀྱིས།} །རྒྱུན་དུ་འཆི་བ་དྲན་པར་བྱ། །རང་གིས་ཅི་བྱས་ལས་རྣམས་བགྲང་། །ཡུད་ཙམ་པ་ཡི་ཚེ་འདི་ལ། །ཐང་ཅིག་འདུག་པའི་བློ་ཅན་དེ། །དེ་ནི་ཤིན་ཏུ་:འཁྲུལ་པ་སྟེ།\footnote{«སྣར་»«པེ་»འཁྲུལ་པ་དེ།} །མཁའ་འགྲོ་མ་ཡི་རྫུ་འཕྲུལ་བཞིན། །དེ་ཕྱིར་རྟག་པའི་སེམས་མི་བསྐྱེད། །ངན་སོང་གསུམ་པོ་དྲན་པར་བྱ། །སྲོག་གཅོད་ལ་སོགས་ལུས་ཀྱི་ནི། །ཉེས་པ་རྣམ་པར་བསྡམ་པར་བྱ། །རྫུན་སོགས་ངག་གི་:ཉེས་པ་དང་། །མ་ལུས་པ་ནི་བསྡམ་པར་བྱ།\footnote{«སྣར་»«པེ་»ཉེས་པ་སྤང་།} །དེ་བཞིན་ཡིད་ཀྱི་:ཉེས་པ་ཡང་།\footnote{«སྣར་»«པེ་»ཉེས་པ་སྤང་།} །མ་ལུས་རབ་ཏུ་བསྡམ་པར་བྱ། །དེ་ནི་སྐྱེས་བུ་དམ་པའི་ཚུལ། །རབ་ཏུ་ཚ་ཞིང་:གྲང་བ་\footnote{«སྣར་»«པེ་»དྲང་བ་}ཡི།\footnote{«སྣར་»ཡིན།} །དམྱལ་བ་:ཉི་མ་གཅིག་\footnote{«སྣར་»«པེ་»ཉི་མ་ཅིག་}བཞིན་དྲན། །བཀྲེས་སྐོམ་དག་གིས་རིད་པ་ཡི། །ཡི་དྭགས་དག་\footnote{«སྣར་»«པེ་»རྣམས་}ཀྱང་དྲན་པར་བྱ། །རྨོངས་པའི་སྡུག་བསྔལ་རབ་མང་བའི། །བྱོལ་སོང་བལྟ་\footnote{«སྣར་»«པེ་»ལྟ་}ཞིང་དྲན་པར་བྱ། །དེ་རྒྱུ་རྣམ་\footnote{«པེ་»རྣམས་}སྤང་བདེ་རྒྱུ་སྤྱད། །ཐོབ་དཀའ་འཛམ་གླིང་མི་ཡི་ལུས། །དེ་ཐོབ་དུས་སུ་ངན་སོང་རྒྱུ། །རབ་ཏུ་བསྒྲིམས་ཏེ་:གཅད་པར་\footnote{«སྣར་»«པེ་»བཅད་པར་}བྱ། །འདིར་བདག་མི་ཡི་ལུས་ཐོབ་ནས། །:ཕྱི་མར་\footnote{«སྣར་»«པེ་»ཕྱི་ནས་}སྨོན་ལམ་འདེབས་བྱེད་པ། །དེ་ནི་བླུན་པོ་ལེ་ལོ་ཅན། །ངན་སོང་གནས་སུ་རབ་འགྱོད་དེ། །གྲོ་བཞིན་སྐྱེས་:ཀྱིས་རྡོ་\footnote{«སྣར་»«པེ་»ཀྱི་བརྡོ་}འཇོག་གི །ཡི་དྭགས་མཐོང་བ་ཇི་བཞིན་ནོ། །འདི་ཡི་ཚེ་ནི་མ་ངེས་པས། །དེ་རིང་སང་ངམ་ཟླ་བའམ:། །ལོ་ཡི་\footnote{«སྣར་»«པེ་»། །ལེ་ལོའི་}རྣམ་པས་འཆི་འགྱུར་ཏེ། །དེ་ཕྱིར་དགེ་ལ་བརྩོན་པར་བྱ། །དམ་པའི་ཆོས་ལ་རབ་འཇུག་ན། །:རིགས་དང་བྲན་\footnote{«སྣར་»«པེ་»རིགས་ངན་གཤན་}མོ་ལྟ་བུ་དང་། །འཁོར་ལོས་སྒྱུར་བའི་རྒྱལ་པོ་ཡང་། །བྲན་མོ་:བཙུན་པར་\footnote{«སྣར་»«པེ་»བཙུན་མོར་}ཐུབ་པས་གསུངས། །དམ་པའི་ཆོས་ལ་མི་འཇུག་ཅིང་། །འཇིག་རྟེན་ཁྲེལ་ལ་\footnote{«སྣར་»«པེ་»ལྟས་}མི་སྲུང་\footnote{«པེ་»བསྲུང་}བ། །ཤིན་ཏུ་སྨད་ཅིང་བཤུང་\footnote{«པེ་»གཤུང་}འགྱུར་ཏེ། །བི་\footnote{«སྣར་»«པེ་»བྷི་}ར་ལི་བའི་དཀའ་ཐུབ་བཞིན། །རི་བྲག་འདོམ་\footnote{«སྣར་»«པེ་»མདོམ་}གང་སོགས་ཡོད་ཟབས། །
དེ་ལའང་རབ་ཏུ་སྲུང་བྱེད་ན། །ཤིན་ཏུ་གཏིང་མེད་གྱུར་པ་ཡི། །གཡང་སར་:ལྟུང་བ་\footnote{«སྣར་»«པེ་»ལྷུང་བ་}ཅིས་མི་སྲུང་།\footnote{«སྣར་»«པེ་»རུང་།} །ཡུངས་འབྲུ་:ཙམ་གྱི་\footnote{«སྣར་»«པེ་»ཙམ་གྱིས་}རྨ་ཁུང་ཡང་། །ཤིན་ཏུ་བསྒྲིམས་ཏེ་འཆོས་བྱེད་ན། །འཚོ་མེད་ཚལ་པར་:གས་པ་\footnote{«སྣར་»«པེ་»འགས་པ་}ཡི། །རྨ་དེ་ཅི་ཕྱིར་འཆོས་མི་བྱེད། །ཉིན་པར་འགའ་\footnote{«སྣར་»«པེ་»དགའ་}ཟུང་ཙམ་དུ་ཡང་། །ཟས་སྐོམ་གྱིས་དབུལ་མི་བཟོད་ན། །བར་:གྱི་བསྐལ་པ་\footnote{«སྣར་»«པེ་»གྱི་སྐལ་}ལ་སོགས་སུ། །:ཟས་སྐོམ་\footnote{«སྣར་»«པེ་»ཟས་གོས་}མི་མྱོང་\footnote{«ཅོ་»«སྡེ་»བརྒྱོང་}ཅི་ཕྱིར་བཟོད། །རང་ལུས་དག་ལ་ཚེར་མ་ཡི། །རྩེ་མོའང་བཟོད་པར་མི་འགྱུར་ན། །གཞན་གྱི་ལུས་ལ་མཚོན་དག་གིས། །སྲོག་དང་:འབྲལ་བ་\footnote{«སྣར་»འབྲེལ་པ་}ཅི་ཕྱིར་བཟོད། །རྨ་འབུ་\footnote{«སྣར་»«པེ་»དྲེའུ་}དུག་སྲིན་\footnote{«སྣར་»«པེ་»དང་}ཤིང་སྲིན་དང་། །ས་བོན་མྱུ་གུ་སྡོང་སྐྱེས་མེ། །དེ་བཞིན་ངན་པའི་མི་རྣམས་ནི། །རང་རྟེན་\footnote{«པེ་»བརྟེན་}ཁོ་ན་:ཕུང་བ་\footnote{«སྣར་»«པེ་»འཕུང་བ་}བསྒྲུབ།\footnote{«སྣར་»«པེ་»སྒྲུབ།} །ཕྱི་མ་ཤེས་:པ་མཛངས་པའི་\footnote{«སྣར་»མ་འཛངས་མའི་«པེ་»མ་འཛངས་པའི་}ཚུལ། །ཉོན་མོངས་དགྲ་ཐུབ་དཔའ་བོའི་ཚུལ། །ཆགས་པ་མེད་པ་ཆོས་བྱེད་ཚུལ། །མཁས་པའི་ཚུལ་ནི་རྟོགས་པ་ཡིན། །རྟོགས་པའི་ཚུལ་ནི་བྱེད་པ་ཡིན། །:སྐྱོ་བ་\footnote{«སྣར་»«པེ་»སྐྱོ་བོ་}མེད་པ་སྦྱིན་པའི་ཚུལ། །ཚུལ་ཁྲིམས་ཚུལ་ནི་མ་དཔྱས་པ། །བཟོད་པའི་ཚུལ་ནི་ཆོས་ཉིད་ཤེས། །བརྩོན་འགྲུས་ཚུལ་ནི་འཆི་བ་དྲན། །བསམ་གཏན་ཚུལ་ནི་གཡེང་\footnote{«སྣར་»«པེ་»གཡེངས་}མེད་ཡིན། །རྣམ་པར་འབྱེད་ཤེས་ཤེས་རབ་ཚུལ།\footnote{«སྣར་»«པེ་»ཡིན།} །སངས་རྒྱས་འདོད་པ་དད་པའི་ཚུལ། །རྟོག་པ་ཆུང་བ་རྣལ་འབྱོར་ཚུལ། །ཟང་ཟིང་གཉེན་བྲལ་སྒོམ་མཁན་ཚུལ། །ཕན་སེམས་ཆེ་བ་སྒྲིན་པའི་ཚུལ། །དྲང་པོའི་ཚུལ་ནི་མི་སླུ་\footnote{«སྣར་»«པེ་»བསླུ་}བ། །བག་ཡོད་ཉམ་ང་མེད་པ་ནི། །དེ་ནི་རྒྱལ་པོའི་ཚུལ་དུ་བཤད། །དེ་ལྟའི་\footnote{«སྣར་»«པེ་»ཡི་}ཚུལ་:དང་མ་\footnote{«སྣར་»«པེ་»དང་མི་}ལྡན་ལ།\footnote{«སྣར་»«པེ་»པ།} །དམན་ཞིང་སྨད་པའི་ཚུལ་བྱེད་པ། །ལས་ཀྱི་རྒྱུ་འབྲས་མི་སླུའི་\footnote{«སྣར་»«པེ་»བསླུའི་}ཚུལ། །འོག་གི་ཚུལ་ནི་:འདི་ཡིན་\footnote{«སྣར་»«པེ་»འདི་བཞིན་}ནོ། །ཡོན་ཏན་ལྡན་ལ་སེར་སྣས་བཅིངས། །བསླངས་ན་ཁྲོ་བ་དང་བཅས་པ། །སྡུག་བསྔལ་ཆེན་པོས་ནོན་འགྱུར་\footnote{«སྣར་»«པེ་»གྱུར་}ཏེ། །ཤུ་མ་ར་\footnote{«སྣར་»«པེ་»རི་}ཡི་མི་སྡུག་བཞིན། །མཉམ་སོགས་དག་ལ་ཕྲག་མ་དོག །འདིར་ཡང་སྡུག་བསྔལ་ཆེ་འགྱུར་ལ། །ཕྱི་མར་རྣམ་སྨིན་ཆེ་འགྱུར་ཏེ། །དཔེར་ན་གཞོན་ནུ་ཝ་དང་འདྲ། །དྲེགས་མེད་ཤིན་ཏུ་དུལ་བར་བྱ། །ཀུན་ལ་གསོང་པོར་སྨྲ་བར་བྱ། །ཁྲོ་མེད་ང་རྒྱལ་སྤང་བར་བྱ། །
ཀུན་ལ་འཛུམ་ཞིང་དྲང་པོར་སྨྲ།\footnote{«སྣར་»སྨྲས།} །དོན་མེད་:ཅ་ཅོ་\footnote{«སྣར་»«པེ་»ཅལ་ཅོལ་}སྨྲ་མི་བྱ། །འདུ་བ་མང་པོའི་སར་མི་འགྲོ། །ཆང་སོགས་མྱོས་པ་བཏུང་མི་བྱ། །ཅི་འདོད་:སྦྱིན་པ་གཏང་བར་\footnote{«ཅོ་»སྦྱིན་པ་བཏང་བར་«སྣར་»«པེ་»ལ་ཡངས་པར་}བྱ། །བཤེས་མེད་:མེ་ལ་\footnote{«སྣར་»མི་ལ་«པེ་»ལི་}བྱམས་པར་བྱ། །དགེ་བའི་ཆོས་ལ་བརྩོན་པར་བྱ། །ཁྲིམས་སོགས་བླངས་ལ་བསྲུང་བར་བྱ། །དེ་ལྟར་:བྱས་ནས་\footnote{«སྣར་»«པེ་»བྱས་ན་}མང་པོའི་མི། །ངང་གིས་བདེ་བ་:ཐོབ་པར་\footnote{«སྣར་»«པེ་»འཐོབ་པར་}བྱེད། །:ད་ནི་\footnote{«སྣར་»«པེ་»ད་ལྟ་}ཤིན་ཏུ་ངན་པའི་མིས། །རྒྱལ་བའི་བསྟན་པ་ནུབ་ཏུ་ཉེ། །:ད་ནི་མ་\footnote{«སྣར་»«པེ་»ད་ནི་མན་}བསྔགས་ངན་སྤྱོད་དང་། །ལོག་པར་ལྟ་བ་:ངན་པའི་མི།\footnote{«སྣར་»«པེ་»མང་བ་ཡི།} །རྨོངས་པ་དག་གིས་བཅོམ་ལྡན་གྱི། །བསྟན་པའི་ལྗོན་ཤིང་བཅད་ཀྱིས་མེད། །ད་ནི་སྙིང་རྗེ་:མེད་པ་ཡིས།\footnote{«སྣར་»«པེ་»མེད་པ་ཡི།} །ཆོས་ལུགས་:བོར་ཞིང་\footnote{«སྣར་»«པེ་»བོར་ཤིང་}རང་བཟོ་བྱེད། །བརྐམ་ཆགས་:ཕ་རོལ་མི་\footnote{«སྣར་»«པེ་»ཕ་རོལ་མ་}མཐོང་བས། །བསྟན་པའི་རྒྱལ་མཚན་བསྙལ་\footnote{«སྣར་»«པེ་»བརྙལ་}གྱིས་མེད། །ད་ནི་གདུལ་དཀའ་\footnote{«སྣར་»«པེ་»ཀ་}ངོ་ཚ་མེད། །སྡིག་ལ་དགའ་ཞིང་ཚུལ་འཆོས་བྱེད། །སྡིག་ཅན་རྣམས་ཀྱིས་ཐུབ་པ་ཡི། །བསྟན་པའི་ཟམ་པ་བཅག་གིས་མེད། །ད་ནི་མགོ་བྲེགས་ཉམས་མི་ལེན། །སྤྱོད་འཆལ་སྨད་པ་ལུས་ལ་འཆོས། །ངན་གཡོ་ཅན་གྱིས་:ཐུབ་པ་ཡིས།\footnote{«སྣར་»«པེ་»ཐུབ་པ་ཡི།} །བསྟན་པའི་:ཚོང་དུས་\footnote{«སྣར་»ཚོང་འདུས་}བཅོམ་གྱིས་མེད། །ད་ནི་ཁྲོ་དང་ང་རྒྱལ་དང་། །རྒྱགས་ཆོས་བྱེད་ཅིང་རྙེད་ལ་ཞེན། །སྡིག་པ་སྣ་ཚོགས་བྱེད་པའི་མིས། །ཆོས་ཀྱི་:གྲུ་བོ་\footnote{«སྣར་»«པེ་»གྲུབ་པོ་}བཅག་གིས་མེད། །ད་ནི་ཐུབ་པའི་བསྟན་པ་ཡང་། །ཅུང་ཟད་ཙམ་ཞིག་ལུས་པར་ཟད། །ཐུབ་པའི་བསྟན་པ་གང་\footnote{«སྣར་»«པེ་»གངས་}ཆེན་མཚོ། །རིང་པོར་མི་ཐོགས་སྐམ་པར་འགྱུར། །སེང་གེའི་སྒྲ་ཡི་བསྟན་པ་ནི། །དུས་ཀྱི་འཁོར་ལོས་རབ་བཅོམ་ནས། །མྱུར་བ་ཉིད་དུ་འཇིག་པར་འགྱུར། །གང་དག་འདི་འདྲའི་དུས་བབ་ཚེ། །བདེ་འདོད་རྣམས་ཀྱིས་ཕན་པའི་དོན། །དེ་ནི་ལེགས་པར་བརྟག་པའི་རིགས། །དུས་ཀྱི་འཁོར་ལོ་ངན་བྱེད་པ། །མ་རབས་ཤེས་རབ་འཆལ་བ་དང་། །ཚུལ་ཅན་དག་དང་སྟེན་\footnote{«སྣར་»«པེ་»བསྟེན་}མི་ཤེས། །ཉེས་པ་:བསྟེན་ཞིང་\footnote{«སྣར་»«པེ་»བསྟེན་ཅིང་}ཚུལ་ཁྲིམས་སྤང་།\footnote{«སྣར་»«པེ་»སྤངས།} །དབེན་པས་འཇིགས་ཤིང་འདུ་འཛིན་འདོད། །མི་མཁས་བསླབ་ཉེས་སློབ་དཔོན་ནོར། །གདུག་རྩུབ་ང་རྒྱལ་:བརྙས་ང་\footnote{«སྣར་»བརྙས་པ་}ཆེ། །ངན་པའི་མི་ལ་ཡིད་རྟོན་པས། །སངས་རྒྱས་བསྟན་པ་:མ་རུང་\footnote{«སྣར་»«པེ་»མ་རུངས་}བྱས། །
ཞི་ཞིང་བདེ་བའི་དུས་ནི་ཟད། །གདུག་རྩུབ་:མི་བཟད་\footnote{«སྣར་»«པེ་»མི་ཟད་}དུས་ནི་བྱུང་། །ཤེས་རབ་:ཅན་གྱི་\footnote{«སྣར་»«པེ་»ཅན་གྱིས་}མི་རྣམས་དང་། །དབང་གྱུར་སྐྱེ་བོ་རྣམས་ནི་ཟད། །:དེ་ལྟའི་\footnote{«སྣར་»«པེ་»དེ་ལྟ་བུ་ཡི་}དུས་རྣམས་བྱུང་བའི་ཚེ། །རང་གི་ཡུལ་འཁོར་གནས་སྤངས་ཏེ། །གཞན་གྱི་ལྗོངས་སུ་:ཕྱིན་ནས་སུ།\footnote{«སྣར་»«པེ་»ཕྱིན་བ་ནི།} །:དེར་ཡང་\footnote{«སྣར་»«པེ་»དེ་ཡང་}:ནགས་འདབ་\footnote{«སྣར་»«པེ་»ནགས་འདབས་}དབེན་པ་རུ། །སྨྲ་བ་བསྙུངས་\footnote{«སྣར་»«པེ་»སྐྱུངས་}ཏེ་གནས་པར་བྱ། །དཀར་པོའི་ཆོས་རྣམས་ཡིད་ལ་མི་འཇོག་སྐྱེ་བོ་རྣམས་ལ་ནི། །མི་ཆོས་ཕུལ་དུ་བྱུང་བ་ཡིད་ལ་:འཇོག་པ་\footnote{«སྣར་»«པེ་»འཇོག་པ་དེ་}:ཉིད་ལ་\footnote{«སྣར་»«པེ་»ཉིད་}ནི། །:ཅུང་ཞིག་\footnote{«སྣར་»«པེ་»ཅུང་ཟད་}དགེ་བར་འགྱུར་སྙམ་ནས་:ནི་འདི་རྣམས་\footnote{«སྣར་»«པེ་»ནི་}བྲིས་པ་ཡིན། །དགེ་བས་བླུན་པོ་མ་ལུས་གྲོལ་ཞིང་ཡུན་\footnote{«སྣར་»«པེ་»བསྟན་ཆོས་ཡུལ་}དུ་གནས་པར་ཤོག །ལུགས་ཀྱི་:བསྟན་བཅོས་\footnote{«སྣར་»«པེ་»བསྟན་ཆོས་ཀྱི་སྙན་དངགས་}སྐྱེ་བོ་གསོ་བའི་ཐིགས་པ་ཞེས་བྱ་བ། །:སློབ་དཔོན་\footnote{«སྣར་»«པེ་»སློབ་དཔོན་འཕགས་པ་}ཀླུ་སྒྲུབ་ཀྱི་ཞལ་སྔ་ནས་མཛད་པ་རྫོགས་སོ།། །།རྒྱ་གར་གྱི་:མཁན་པོ་ཤཱི་ལནྡྲ་\footnote{«སྣར་»«པེ་»མཁན་པོཤི་ལེནྡ་}བོ་དྷི་དང་། :ཞུ་ཆེན་གྱི་ལོ་ཙཱ་\footnote{«སྣར་»«པེ་»ལོཙྪ་}བ་བན་དེ་ཡེ་ཤེས་སྡེས་བསྒྱུར་བའོ།། །།