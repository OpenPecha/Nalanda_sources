\setcounter{footnote}{0} 
\chapter{༄༅། །རབ་ཏུ་གནས་པའི་རྒྱན།}༄༅༅། །རྒྱ་གར་སྐད་དུ། པྲ་\footnote{}ཏིཥྛ་\footnote{ཏིཥྛ་མ་ཧཱ་སི་ཏི་  སྣར་ཐང་།  པེ་ཅིན། }ཨ་ལཾ་ཀཱ་ར། བོད་སྐད་དུ། རབ་ཏུ་གནས་པའི་རྒྱན། རྡོ་རྗེ་བསྣམས་ལ་ཕྱག་འཚལ་ལོ། །དུས་གསུམ་སངས་རྒྱས་ཀུན་གྱི་དང་། །ཟླ་བ་:ལྟ་བུའི་\footnote{ལྟ་བུ་  སྣར་ཐང་།  པེ་ཅིན། }མཐུ་མངའ་བའི། །སེལ་ཅིང་སྣང་བར་བྱེད་པ་ཡི། །མངའ་བདག་རྡོ་རྗེ་ཅན་ལ་འདུད། །:ཚོགས་སོགས་\footnote{ཚོགས་གསོག་  སྣར་ཐང་།  པེ་ཅིན། }ནུས་པ་ཚོགས་བྱུང་བས། །རབ་ཏུ་གནས་པ་བཤད་པར་བྱ། །སྔགས་པ་ཡོན་ཏན་ཀུན་ལྡན་པས། །བཀྲ་ཤིས་པ་ཡི་གནས་དག་ཏུ། །བསྙེན་པ་རྣམ་གསུམ་རྫོགས་པ་ཡིས། །ལྷག་པར་གནས་པའི་ཆོ་ག་བྱ། །མངའ་དབུལ་བ་དང་མཆོད་པ་བརྩམ། །སྔགས་ཀྱིས་གནས་པའི་དོན་དུ་ནི། །རྒྱས་པར་རབ་གནས་ཆེན་པོར་བལྟ། །འདི་རུ་ཅུང་ཞིག་བསྡུས་ནས་བསྟན། །དང་པོར་རྡུལ་ཚོན་དཀྱིལ་འཁོར་བྲི། །འདོམ་དོ་པའམ་འདོམ་གང་བ། །གྲུ་བཞི་འཐས་\footnote{མཐས་  པེ་ཅིན། }པར་བྱས་པ་ལ། །ཐིག་ནི་ལེགས་པར་ཡོངས་བཏབ་ལ། །ས་ཚོན་བྱིན་གྱིས་བརླབ་བ་བྱ་ལ། །ཚོན་རྣམས་དགྱེ་བའི་རིམ་པ་ནི། །དབུས་ཀྱི་ཕོ་བྲང་མཐིང་ག་ལ། །པདྨ་འདབ་བརྒྱད་མཛེས་པར་བཏང་། །ཤར་གྱི་ཆ་ནི་དཀར་པོ་ལ། །ལྷོ་ཡི་ཆ་ནི་སེར་པོ་སྟེ། །ནུབ་ཀྱི་ཆ་ནི་དམར་པོར་སྣང་། །བྱང་ནི་དོན་ཡོད་གྲུབ་པ་ལྗང་། །མཐིང་ག་དཀར་དང་སེར་དང་དམར། །ལྗང་གུ་རྣམས་སུ་གསུངས་པ་ནི། །པཉྩ་རེ་ཁཱའི་རྩིག་པའོ། །སྒོ་གཉིས་མཚམས་དང་ཏྭ་ར་ཎ། །དྲ་བ་དྲ་བ་ཕྱེད་པ་དང་། །རྒྱན་རྣམས་ཀྱིས་ནི་རྣམ་པར་སྤྲས། །ཐ་མ་སྲུང་བ་ཕྲེང་བས་བརྒྱན། །དཀྱིལ་འཁོར་གྱི་ནི་ཤར་ངོས་སུ། །དབང་སྟེགས་སྟེང་དུ་མཛེས་པའི་གདན། །སྐུ་གསུང་ཐུགས་ཀྱི་རྟགས་\footnote{རྟག་  སྣར་ཐང་།  པེ་ཅིན། }མཆོག་བཞག །ཆུ་གསུམ་འདུས་\footnote{དུས་  སྣར་ཐང་།  པེ་ཅིན། }པས་ཁྲུས་རྣམས་བྱ། །མཆོད་པའི་ཡོ་བྱད་རྫོགས་པ་ལ། །བླ་རེ་གདུགས་དང་རྒྱལ་མཚན་དང་། །མེ་ཏོག་རྣམས་ཀྱིས་ཡོངས་སུ་ཀླུབས། །དེ་ནས་རང་གི་བསམ་པ་:རྫོག་སོ། །\footnote{རྫོག །  སྣར་ཐང་།  པེ་ཅིན། }ལྷག་པའི་ཏིང་འཛིན་གསལ་བར་ཤེས། །དབང་བསྐུར་བ་ལ་རབ་ཏུ་གནས། །གསུང་ནི་ཧྲཱིཿ་ལས་བྱུང་བའི་རིགས། །ཐུགས་ནི་མི་བསྐྱོད་རྡོ་རྗེ་སེམས། །སྐུ་ནི་རྟག་པའི་རང་བཞིན་ནོ:། །ཚ་ཚ་\footnote{། །སཱཙྪ་  སྣར་ཐང་།  པེ་ཅིན། }མཆོད་རྟེན་ལ་སོགས་པ། །
སངས་དེ་ཞུ་ནས་ལྕེ་ལས་ནི། །:ཡེ་ཤེས་ཚ་ཚ་\footnote{ཡེ་ཤེས་སཱཙྪ་  སྣར་ཐང་།  པེ་ཅིན། }མཆོད་རྟེན་གྱི། །འབྱུང་བའི་རྒྱུ་རུ་རྣམ་པར་སྣང་། །ལྷ་ཁང་འབྲུ་ཡི་རྟེན་ལས་སུ། །གོང་གི་སྟོབས་ཀྱིས་གང་\footnote{གོང་  སྣར་ཐང་།  པེ་ཅིན། }འགྱུར་བ། །རང་གི་སྣང་བ་འབྱུང་བ་ཡིན། །སློབ་དཔོན་རབ་ཏུ་འགྱིང་\footnote{འགྱིངས་  སྣར་ཐང་།  པེ་ཅིན། }བཅས་པས། །རྡོ་རྗེ་དྲིལ་བུ་ལྡན་པ་ཡིས། །བདེ་གཤེགས་ནམ་མཁར་སྤྱན་དྲངས་ལ། །ཕྱག་འཚལ་མཆོད་བསྟོད་རྒྱས་པར་བྱ། །དེ་ནས་ཕྱག་རྒྱ་བཞི་ལྡན་པས། །རྟགས་\footnote{རྟག་  སྣར་ཐང་།  པེ་ཅིན། }གསུམ་དག་ལ་:གཞག་པར་\footnote{བཞག་པར་  སྣར་ཐང་།  པེ་ཅིན། }བྱ། །དེས་ནི་མཆོད་པ་རྒྱས་པའོ། །དཀྱིལ་འཁོར་གསང་བའི་ལྷ་ལ་དབུལ། །རིན་ཆེན་སྣ་བདུན་ལྷ་མོ་བརྒྱད། །མ་ལུས་བསྟོད་ཅིང་བཟོད་པར་གསོལ། །གསང་སྔགས་:རྒྱལ་པོའི་\footnote{རྒྱལ་པོ་  སྣར་ཐང་།  པེ་ཅིན། }མཐའ་ལ་ནི། །འབྲུ་གསུམ་ཡི་གེ་བཏགས་པས་ནི། །བརྒྱ་རྩ་བརྒྱད་ནས་སྟོད་རྩ་བརྒྱད། །བཟླས་པ་འོད་ཟེར་གཞུང་བཞིན་བསྟིམ། །ཞུ་བས་སྐུ་གསུང་ཐུགས་ཀྱི་རྟགས། །རང་རང་རྣམས་ལ་གསལ་ཞིང་རྒྱས། །དེ་ལ་མཆོད་པ་སྣ་ཚོགས་ཀྱང་། །དཀོན་མཆོག་སྐྱབས་ཆེན་རྣམས་དང་ཡང་། །མ་ལུས་ལུས་པ་མེད་པ་ལ། །ཡང་དག་པ་རུ་རབ་ཏུ་བསྔགས། །གཏོར་མ་གཉིས་ཀྱིས་:གཙང་རིགས་\footnote{གཙང་རིས་  སྣར་ཐང་།  པེ་ཅིན། }དང་། །བགེགས་དང་རིགས་\footnote{རིས་  སྣར་ཐང་།  པེ་ཅིན། }དྲུག་མ་ལུས་པ། །གཏོར་མ་ཆེན་པོ་སྦྱིན་དུ་མཆོད། །བསྐོར་བ་བྱ་ཞིང་སྨོན་ལམ་གདབ། །རབ་གནས་བསྡུས་པའི་ཆོ་ག་ནི། །ནཱི་ལཱཾ་བཛྲ་མཐའ་བསྒྱུར་ལ། །ན་མོ་བུདྡྷཱ་ཡ། ན་མོ་དྷརྨཱ་ཡ། ན་མོ་སྶཾགྷཱ་ཡ། ཨདནྟེ། :དྷ་ར་\footnote{ད་ར་  སྣར་ཐང་།  པེ་ཅིན། }ནི། ཏ་དྱཐཱ། ཨཱ་ཀཪྵ་ཎི། :སྭ་བྷབ་\footnote{སྭརྦྷ་བ་  སྣར་ཐང་། སྭརྦྦ་བ་  པེ་ཅིན། }སརྦ་དྷརྨཱ། ནིས་སརྦ། ཨིས་མ་ཐི། པི་པ་ཤ་ན། བི་མ་ལ་སུ་པ་རི་དྷརྨཱ་ཀརྟི་\footnote{ཀ་ཏི་  སྣར་ཐང་།  པེ་ཅིན། }ཀ་ན། བ་ལ་ནིཥྐ།\footnote{ནིས་ཤྐ།  སྣར་ཐང་།  པེ་ཅིན། } ཡ་ཐ་མ་ལེ། ཙ་ལེ་ཙ་ལེ་ཙ་ལེ། ཧུ་ལུ་ཧུ་ལུ། བི་ཤད་དེ། མནྟྲ་མནྟྲ་ས་\footnote{མནྟྲ་  སྣར་ཐང་།  པེ་ཅིན། }སྭཱ་ཧཱ། སྟོང་དང་བརྒྱ་ཡི་བཟླས་པ་ཡིས། །སྐུ་གསུང་ཐུགས་ཀྱི་ངོ་བོ་རུ། །བྱིན་གྱིས་བརླབས་པ་ཙམ་ནི་བྱ། །ཡང་ན་ཏྲེ་ཡང་དེ། ཞེས་པའི་སྔགས་ཀྱིས་བྱ། དེ་ལྟར་སློབ་དཔོན་དེ་ལ་ནི། །ཅི་ཡོད་རང་གི་ནོར་རྣམས་དབུལ། །དེ་ནས་རབ་གནས་བརྟན་པ་ཡིས། །མགྲོན་རྣམས་དགྱེ་ཞིང་སྨོན་ལམ་གདབ། །ཤི་བ་ཕྱི་ཡི་ཆོ་ག་ཡང་། །ཁྲུས་བྱས་རྡུལ་ཚོན་གོང་བཞིན་བྲི། །སྤྱན་དྲངས་\footnote{དྲང་  སྣར་ཐང་།  པེ་ཅིན། }མདུན་གྱི་ནམ་མཁའ་ལ། །མཆོད་ཅིང་ཡེ་ཤེས་མེ་ནས་བསང་། །སྦྱང་ཞིང་རོ་ནི་སྲེག་རྫས་སུ། །མེ་ལྷ་ཉིད་ལ་དབུལ་བར་བྱ། །གཏོར་མ་ཆ་གཉིས་ཆོ་ག་ཡིས། །བསྔོ་ཞིང་སྨོན་ལམ་གདབ་པར་བྱ། །ཐིག་བསྡུས་ས་ཚོན་ཆུ་ལ་དབོ། །འདི་:བརྩམས་པ་ཡང་\footnote{བརྩམས་པ་ཡི་  སྣར་ཐང་།  པེ་ཅིན། }དགེ་བ་ཡིས། །བདག་དང་ཁམས་གསུམ་སེམས་ཅན་རྣམས། །ནད་དང་སྡུག་བསྔལ་:རྩད་ནས་ཆོད།\footnote{རྩད་ཆོད་ནས།  སྣར་ཐང་།  པེ་ཅིན། } །
ཞིང་ཁམས་གཙང་མར་སྐྱེ་བར་ཤོག །དགེ་སློང་ནཱ་གཱ་རྫུ་ནས་མཛད་པ་རྫོགས་སོ། ། 