\setcounter{footnote}{0} 
\chapter{༄༅། །དཔེ་མེད་པར་བསྟོད་པ།}༄༅༅། །རྒྱ་གར་སྐད་དུ། :ནི་རུ་\footnote{ནི་རཱུ་  སྣར་ཐང་།  པེ་ཅིན། }པ་མ་:སྟ་བཾ།\footnote{སྟ་བ  སྣར་ཐང་། སྟ་པ།  པེ་ཅིན། } བོད་སྐད་དུ། དཔེ་མེད་པར་བསྟོད་པ། འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །གང་ཞིག་ལྟ་བས་ཕོངས་པ་ཡི། །འཇིག་རྟེན་འདི་ལ་ཕན་བརྩོན་ཁྱོད། །དངོས་པོ་མེད་པའི་དོན་རིག་པས། །དཔེ་མེད་ཁྱོད་ལ་ཕྱག་འཚལ་བསྟོད། །གང་ཞིག་:ཁྱོད་ཀྱིས་\footnote{ཁྱོད་ཀྱི་  སྣར་ཐང་།  པེ་ཅིན། }ཅུང་ཞིག་ཀྱང་། །སངས་རྒྱས་སྤྱན་གྱིས་མ་གཟིགས་པ། །:ཁྱོད་ཀྱིས་\footnote{ཁྱོད་ཀྱི་  སྣར་ཐང་།  པེ་ཅིན། }གཟིགས་པ་བླ་མེད་དེ། །དེ་ཉིད་དོན་ནི་རིག་པ་ལགས། །དོན་དམ་པ་ཡི་ཡོད་པ་ཉིད། །རྟོགས་དང་རྟོགས་བྱ་མི་མངའ་ཞིང་། །:ཨེ་མའོ་\footnote{ཨེ་མ་ཧོ་  སྣར་ཐང་།  པེ་ཅིན། }མཆོག་ཏུ་རྟོགས་དཀའ་བའི། །ཆོས་ཉིད་སངས་རྒྱས་རྣམས་ཀྱིས་རྟོགས། །ཁྱོད་ཀྱིས་ཅུང་ཞིག་མ་བསྐྱེད་ཅིང་། །ཆོས་རྣམས་བཀག་པའང་མ་ལགས་ལ། །མཉམ་པ་ཉིད་ཀྱི་ལྟ་བ་ཡིས། །བླ་ན་མེད་པའི་གོ་འཕང་བརྙེས། །འཁོར་བ་སྤངས་པར་གྱུར་པ་ཡིས། །མྱ་ངན་འདས་ཁྱོད་མི་:བཞེད་ཀྱི།\footnote{བཞེད་ཀྱིས།  སྣར་ཐང་།  པེ་ཅིན། } །འཁོར་བ་མ་དམིགས་པ་ཉིད་ཀྱི། །ཞི་དེ་མགོན་པོ་ཁྱོད་ཀྱིས་རྟོགས། །ཁྱོད་ཀྱིས་ཀུན་ནས་ཉོན་མོངས་དང་། །རྣམ་བྱང་རོ་གཅིག་གྱུར་རིག་པས། །ཆོས་དབྱིངས་མངོན་པར་དབྱེར་མེད་པ། །ཀུན་དུ་རྣམ་པར་དག་པར་གྱུར། །གཙོ་བོ་ཁྱོད་:ཀྱིས་འགའ་\footnote{ཀྱི་གང་  སྣར་ཐང་།  པེ་ཅིན། }ཞིག་ཏུ། །ཡི་གེ་གཅིག་ཀྱང་མ་གསུངས་ལ། །གདུལ་བྱའི་འགྲོ་བ་མ་ལུས་པ། །ཆོས་ཀྱི་ཆར་གྱིས་:ཚིམ་པར་\footnote{ཚིམ་པའང་  སྣར་ཐང་།  པེ་ཅིན། }མཛད། །མཁའ་དང་མཉམ་པའི་ཐུགས་མངའ་ཁྱོད། །ཕུང་པོ་ཁམས་དང་སྐྱེ་མཆེད་ལ། །ཆགས་པར་གྱུར་པ་མི་མངའ་བས། །ཆོས་རྣམས་ཀུན་ལ་བརྟེན་མ་ལགས། །མགོན་ཁྱོད་སེམས་ཅན་འདུ་ཤེས་ཀྱིས། །འཇུག་པ་ཀུན་དུ་མི་མངའ་ཡང་། །སྡུག་བསྔལ་གྱུར་པའི་སེམས་ཅན་ལ། །སྙིང་རྗེའི་བདག་ཉིད་གྱུར་པའང་ཁྱོད། །བདེ་དང་:སྡུག་བསྔལ་དེ་བཞིན་དུ།\footnote{སྡུག་བསྔལ་དེགྱུར་པ།  སྣར་ཐང་།  པེ་ཅིན། } །རྟག་མི་རྟག་སོགས་ལ་\footnote{ལས་  སྣར་ཐང་།  པེ་ཅིན། }གཙོ་ཁྱོད། །དེ་ལྟའི་རྣམ་རྟོག་སྣ་ཚོགས་ཀྱིས། །ཐུགས་ནི་ཆགས་པར་གྱུར་མ་ལགས། །ཆོས་རྣམས་གང་དུའང་འགྲོ་འོང་མེད། །དེ་བཞིན་:ཁྱོད་ཀྱིས་\footnote{ཁྱོད་ཀྱི་  སྣར་ཐང་།  པེ་ཅིན། }གཤེགས་པའང་ལགས། །འགའ་རུ་:སྤུངས་པ་\footnote{སྤུངས་པའང་  སྣར་ཐང་།  པེ་ཅིན། }མ་:མཆིས་པ།\footnote{ལགས་ལ།  སྣར་ཐང་།  པེ་ཅིན། } །:དེ་ཕྱིར་\footnote{དེ་བཞིན་  སྣར་ཐང་།  པེ་ཅིན། }དོན་དམ་རིག་པའང་ལགས། །ཀུན་གྱི་རྗེས་སུ་ཞུགས་གྱུར་ཀྱང་། །འགའ་རུ་འབྱུང་བའང་མ་ལགས་ལ། །སྐྱེ་དང་ཆོས་དང་སྐུ་རྣམས་ཀྱང་། །
ཐུབ་ཆེན་ཁྱོད་ཀྱི་བསམ་མི་ཁྱབ། །གཅིག་དང་གཞན་པ་རྣམས་སྤངས་པ། །བྲག་ཅ་ལྟ་བུའི་འགྲོ་བ་རྣམས། །འཕོ་དང་འཇིག་པ་རྣམ་\footnote{རྣམས་  སྣར་ཐང་།  པེ་ཅིན། }སྤངས་པ།\footnote{པར།  སྣར་ཐང་།  པེ་ཅིན། } །སྨད་པ་:མེད་པ་\footnote{མེད་པར་  སྣར་ཐང་།  པེ་ཅིན། }ཁྱོད་ཀྱིས་རྟོགས། །རྟག་དང་ཆད་པ་དང་བྲལ་ཞིང་། །མཚན་ཉིད་མཚོན་བྱ་རྣམ་སྤངས་པར། །གཙོ་བོས་རྨི་ལམ་སྒྱུ་ཚོགས་\footnote{སོགས་  སྣར་ཐང་།  པེ་ཅིན། }བཞིན། །འཁོར་བ་ངེས་པར་རྟོགས་པ་ལགས། །བག་ཆགས་གཞིར་\footnote{བཞིར་  སྣར་ཐང་། }གྱུར་མཐར་ཐུག་པའི། །ཁྱོད་ཀྱིས་ཉོན་མོངས་སྡིག་པ་སྤངས། །ཉོན་མོངས་ཉིད་ཀྱི་རང་བཞིན་ཡང་། །:ཁྱོད་ཀྱིས་\footnote{ཁྱོད་ཀྱི་  སྣར་ཐང་།  པེ་ཅིན། }བདུད་རྩི་ཉིད་དུ་བསྒྲུབས། །དཔའ་བོ་:ཁྱོད་ཀྱིས་\footnote{ཁྱོད་ཀྱི་  སྣར་ཐང་།  པེ་ཅིན། }གཟུགས་རྣམས་ཀྱི། །མཚན་མ་མེད་མཐོང་གཟུགས་མེད་བཞིན། །མཚན་གྱིས་འབར་བའི་སྐུ་ཉིད་ཀྱང་། །གཟུགས་སུ་སྤྱོད་ཡུལ་ཉིད་དུ་མཐོང་། །གཟུགས་སུ་མཐོང་བས་མཐོང་མིན་ཡང་། །མཐོང་ངོ་ཞེས་ནི་རྗོད་པར་བྱེད། །ཆོས་མཐོང་བས་ནི་ཤིན་དུ་མཐོང་། །ཆོས་ཉིད་མཐོང་བ་མ་ཡིན་ནོ། །ཁོང་སྟོང་ཁྱོད་ཀྱི་སྐུ་ལ་མེད། །ཤ་དང་རུས་པ་:ཁྲག་མེད་\footnote{ཁྲག་  སྣར་ཐང་།  པེ་ཅིན། }ཀྱང་།\footnote{ཀྱང་མེད།  སྣར་ཐང་།  པེ་ཅིན། } །ནམ་མཁའི་དབང་པོའི་གཞུ་བཞིན་དུ། །ཁྱོད་ཀྱི་སྐུ་ནི་སྟོན་པར་མཛད། །སྐུ་ལ་བསྙུན་མེད་:མི་གཙང་\footnote{རུས་པའང་  སྣར་ཐང་།  པེ་ཅིན། }མེད། །བཀྲེས་དང་སྐོམ་པ་འབྱུང་མེད་ཀྱང་། །ཁྱོད་ནི་འཇིག་རྟེན་རྗེས་འཇུག་ཕྱིར། །འཇིག་རྟེན་སྤྱོད་པའང་:སྟོན་པར་\footnote{བསྟེན་པར་  སྣར་ཐང་།  པེ་ཅིན། }མཛད། །ལས་ཀྱི་སྒྲིབ་པའི་སྐྱོན་:རྣམས་ནི།\footnote{རྣམས་ཀྱང་།  སྣར་ཐང་།  པེ་ཅིན། } །སྡིག་མེད་:ཁྱོད་ཀྱིས་\footnote{ཁྱོད་ཀྱི་  སྣར་ཐང་།  པེ་ཅིན། }ཀུན་སྤངས་ཀྱང་། །:ཁྱོད་ཀྱིས་\footnote{ཁྱོད་ཀྱི་  སྣར་ཐང་།  པེ་ཅིན། }སེམས་ཅན་:རྗེས་གཟུང་\footnote{རྗེས་འཇུག་  སྣར་ཐང་།  པེ་ཅིན། }ཕྱིར། །ལས་:སྤངས་པར་\footnote{སྤངས་པ་  སྣར་ཐང་།  པེ་ཅིན། }ཡང་རབ་ཏུ་བསྟན། །ཆོས་ཀྱི་དབྱིངས་ལ་དབྱེར་མེད་ཕྱིར། །གཙོ་བོ་ཐེག་དབྱེར་\footnote{དབྱེ་  སྣར་ཐང་།  པེ་ཅིན། }མ་མཆིས་ཀྱང་། །:ཁྱོད་ཀྱི་\footnote{ཁྱོད་ཀྱིས་  སྣར་ཐང་།  པེ་ཅིན། }ཐེག་པ་གསུམ་བསྟན་པ། །སེམས་ཅན་གཞུག་པའི་ཆེད་དུ་ལགས། །རྟག་ཅིང་བརྟན་ལ་ཞི་བ་ཡི། །ཆོས་ཀྱི་རང་བཞིན་ཁྱོད་ཀྱི་སྐུ། །རྒྱལ་བས་གདུལ་བྱ་:འགྲོ་བའི་\footnote{དགྲོལ་བའི་  སྣར་ཐང་།  པེ་ཅིན། }ཕྱིར། །:ཁྱོད་ཉིད་\footnote{ཁྱོད་ཀྱིས་  སྣར་ཐང་།  པེ་ཅིན། }མྱ་ངན་འདས་པར་བསྟན། །གྲངས་མེད་འཇིག་རྟེན་ཁམས་རྣམས་སུ། །འདས་དང་བལྟམས་དང་མངོན་བྱང་ཆུབ། །:འཁོར་བའང་\footnote{འཁོར་བ་  སྣར་ཐང་།  པེ་ཅིན། }ཐར་པར་མོས་རྣམས་ཀྱི། །ཁྱོད་ལ་གུས་རྣམས་:ཀྱིས་ཡང་\footnote{ཀྱིས་ཀྱང་  སྣར་ཐང་།  པེ་ཅིན། }མཐོང་། །མགོན་པོ་སེམས་པ་མི་མངའ་ཞིང་། །རྣམ་རྟོག་གཡོ་བ་མི་མངའ་ཡང་། །:ཁྱོད་ཉིད་\footnote{ཁྱོད་ཀྱིས་  སྣར་ཐང་།  པེ་ཅིན། }ངང་གིས་འཇིག་རྟེན་ལ། །སངས་རྒྱས་མཛད་པའང་འཇུག་པར་འགྱུར། །དེ་ལྟར་བདེ་གཤེགས་ཡོན་ཏན་ཚད་མེད་བསམ་མི་ཁྱབ། །མེ་ཏོག་གིས་བརྒྱན་པ་ལས་\footnote{ལས་བདག་གི་  སྣར་ཐང་།  པེ་ཅིན། }བསོད་ནམས་གང་ཐོབ་པར། །
གྱུར་པ་འདི་\footnote{འདིས་  སྣར་ཐང་།  པེ་ཅིན། }ནི་སེམས་ཅན་མ་ལུས་པ་འདི་དག །མཆོག་ཏུ་རྟོགས་དཀའ་ཐུབ་པའི་ཆོས་ཀྱི་སྣོད་གྱུར་ཅིག །དཔེ་མེད་པར་བསྟོད་པ་:སློབ་དཔོན་འཕགས་པ་\footnote{སློབ་དཔོན་  སྣར་ཐང་།  པེ་ཅིན། }ཀླུ་སྒྲུབ་ཀྱིས་མཛད་པ་རྫོགས་སོ།། །།རྒྱ་གར་གྱི་མཁན་པོ་ཀྲྀཥྞ་\footnote{ཀྲྀཥྚ་  སྣར་ཐང་། ཀྲིཥྚ་  པེ་ཅིན། }པཎྜི་ཏ་དང་། ལོ་:ཙཱ་བ་དགེ་སློང་\footnote{ཙཱ་བ་  སྣར་ཐང་།  པེ་ཅིན། }ཚུལ་ཁྲིམས་རྒྱལ་བས་:བསྒྱུར་བའོ།\footnote{བབསྒྱུར་བའོ་མངྒ་ལཾ།  པེ་ཅིན། } ། 