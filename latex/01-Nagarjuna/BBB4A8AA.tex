\setcounter{footnote}{0} 
\chapter{༄༅། །དོན་དམ་པར་བསྟོད་པ།}༄༅༅། །རྒྱ་གར་སྐད་དུ། པ་ར་:མ་ཨརྠ་སྟ་\footnote{མཐཱརྠ་སྟ་བ་  སྣར་ཐང་།  པེ་ཅིན། }བཾ། བོད་སྐད་དུ། དོན་དམ་པར་བསྟོད་པ། འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །སྐྱེ་བ་མེད་ཅིང་གནས་མེད་ལ། །འཇིག་རྟེན་དཔེ་ལས་ཤིན་ཏུ་འདས། །ངག་གིས་བརྗོད་པའི་སྤྱོད་ཡུལ་མིན། །མགོན་ཁྱོད་ཇི་ལྟར་:བསྟོད་པར་\footnote{བརྗོད་པར་  སྣར་ཐང་།  པེ་ཅིན། }བགྱི། །དེ་ལྟ་ན་ཡང་གང་འདྲ་བས། །དེ་བཞིན་ཉིད་དོན་སྤྱོད་ཡུལ་གྱི། །འཇིག་རྟེན་བཏགས་པ་ལ་གནས་ནས། །གུས་པ་ཆེན་པོས་བདག་གིས་བསྟོད། །སྐྱེ་བ་མེད་པའི་ངོ་བོ་ཡིས། །ཁྱོད་ལ་སྐྱེ་བ་ཡོང་\footnote{ཡོངས་  སྣར་ཐང་།  པེ་ཅིན། }མི་མངའ། །མགོན་ཁྱོད་གཤེགས་དང་བྱོན་མི་མངའ། །དངོས་མི་མངའ་ལ་ཕྱག་འཚལ་འདུད། །དངོས་མེད་མ་ལགས་དངོས་མ་ལགས། །ཆད་པ་མ་ལགས་རྟག་མ་ལགས། །མི་རྟག་མ་ལགས་རྟག་མ་ལགས། །གཉིས་མི་མངའ་ལ་ཕྱག་འཚལ་འདུད། །དམར་དང་ལྗང་དང་བཙོད་མདོག་མིན། །སེར་དང་གནག་\footnote{ནག་  སྣར་ཐང་།  པེ་ཅིན། }དང་དཀར་མ་ལགས། །ཁྱོད་ལ་ཁ་དོག་ཡོང་\footnote{ཡོངས་  སྣར་ཐང་།  པེ་ཅིན། }མི་དམིགས། །མདོག་མི་མངའ་ལ་ཕྱག་འཚལ་འདུད། །ཆེན་པོ་མ་ལགས་ཆུང་མ་ལགས། །རིང་དང་:ཟླུམ་པ་\footnote{ཟླུམ་པས་  སྣར་ཐང་།  པེ་ཅིན། }མ་ལགས་ལ། །ཚད་མེད་པ་ཡི་དངོས་བརྙེས་པ། །ཚད་མི་མངའ་ལ་ཕྱག་འཚལ་འདུད། །རིང་མིན་ཉེ་བ་མ་ལགས་ཤིང་། །ནམ་མཁའ་མ་ལགས་ས་མ་ལགས། །འཁོར་མིན་མྱ་ངན་འདས་མ་ལགས། །གནས་མི་མངའ་ལ་ཕྱག་འཚལ་འདུད། །ཆོས་རྣམས་ཀུན་ལ་མི་གནས་པས། །ཆོས་ཀྱི་དབྱིངས་ཀྱི་དངོས་གྱུར་ཅིང་། །མཆོག་ཏུ་ཟབ་པ་གཉིས་\footnote{ཉིད་  སྣར་ཐང་།  པེ་ཅིན། }བརྙེས་པ། །ཟབ་མོ་ཁྱོད་ལ་ཕྱག་འཚལ་བསྟོད།\footnote{འདུད།  སྣར་ཐང་།  པེ་ཅིན། } །དེ་ལྟའི་བསྟོད་པས་བསྟོད་བགྱིའམ། །ཡང་ན་འདིར་\footnote{འདི་  སྣར་ཐང་།  པེ་ཅིན། }ནི་ཅི་ཞིག་བསྟོད། །ཆོས་རྣམས་ཐམས་ཅད་སྟོང་པ་ལ། །གང་ལ་བསྟོད་ཅིང་གང་གིས་བསྟོད། །སྐྱེ་དང་འཇིག་པ་རྣམ་\footnote{རྣམས་  སྣར་ཐང་།  པེ་ཅིན། }སྤངས་ཤིང་། །གང་ལ་མཐའ་དང་དབུས་མེད་པ།\footnote{ལ།  སྣར་ཐང་།  པེ་ཅིན། } །གཟུང་དང་འཛིན་པ་:མི་མངའ་བ།\footnote{མ་མཆིས་པས།  སྣར་ཐང་།  པེ་ཅིན། } །འདིར་ནི་ཁྱོད་བསྟོད་ནུས་པ་གང་། །གཤེགས་དང་བྱོན་པ་མི་མངའ་ཞིང་། །འགྲོ་སྤངས་བདེ་བར་གཤེགས་:བསྟོད་པའི།\footnote{བསྟོད་པས།  སྣར་ཐང་།  པེ་ཅིན། } །བསོད་ནམས་དེས་ནི་འཇིག་རྟེན་རྣམས། །བདེ་གཤེགས་གནས་སུ་འགྲོ་བར་ཤོག །དོན་དམ་པར་བསྟོད་པ། :སློབ་དཔོན་འཕགས་པ་\footnote{སློབ་དཔོན་  སྣར་ཐང་།  པེ་ཅིན། }ཀླུ་སྒྲུབ་ཀྱིས་མཛད་པ་རྫོགས་སོ།། །།རྒྱ་གར་གྱི་མཁན་པོ་ཀྲྀཥྞ་པཎྜི་ཏ་དང་། ལོ་ཙཱ་བ་དགེ་སློང་ཚུལ་ཁྲིམས་རྒྱལ་བས་བསྒྱུར་ཅིང་ཞུས་ཏེ་གཏན་ལ་ཕབ་པའོ།། །།